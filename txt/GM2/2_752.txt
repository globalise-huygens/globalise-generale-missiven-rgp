Sij vermercken, dat wij de Westcust geen meer comen besoecken om den peper
te haelen, waerdoor dan hare incomsten verminderen ende de ingesetenen van gem.
Custe t’onvreden worden, omdat sij met haren peper blijven sitten ende geen
toevoer van cleeden, sout ende andere noodlij ckheden becoomen als voor desen,
waerdoor die van Achin vreesen, dat sij mettertijt wel rebel ende afvallich mochten
worden.
te meer omdat nu met de Engelsche natie weder in vrundschap geraeckt
sijn, die wij VTeesen, dat niet sullen naelaeten weder nae Achin te comen ende, de
onlusten tusschen ons ende deselve plaets blijvende, haer daervan t’onsen nadeel te
dienen. Maer den grooten handel der Mooren op Achin houd ons grotelijcx becommert,
die meer ende meer toeneemt ende de landen rontom hen zoodanich met
cleeden ende alle andere coopmanschappen vervult, dat Malacca qualijck meer
gesocht wordt ende geen aftreek in de lijwaten is.
8 Moorse schepen sijn aldaer dit jaer geweest, van welcke één, den govr. van
Masulpatnam toebehoorende, in den brant geraeckt ende vergaen was. Na gerucht
wierd, soude in Perach de Sultan Moeda
dato bandara
ende de tommagon
overleden ende de sabander bij provisie tot opperhooft gestelt sijn. In Queda zijn
mede 3 schepen geweest, 2 van Masulpatnam ende 1 van Bengale met passé van de
respective opperhooffden der comptoiren, die de negotie aldaer dan mede bederven
ende den thin van Perach over landt trecken.
In Oudjangh Salangh hebben wij eenigen tijt herwaerts door de onsekere
regeeringh veel ongenuchten gehadt, die nu stonden te cesseren, de voorname
belhamers der onlusten overleden sijnde ende Oeconpeth
weder van Syam op
coomende wegh sijnde om de regeeringe in ’t geheel weeder aen te nemen, na wien
altijt verlanght is, sijnde altijt een vrund van de Comp. e geweest, zoodat verhoopen,
daer voortaen weder een vredigen handel sullen genieten ende goede
quantiteyt thin jaerlijcx becoomen.
