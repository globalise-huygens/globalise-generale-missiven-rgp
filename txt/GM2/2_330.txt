vrij smart ende, na d’advijsen van China melden, sullender dit jaer geen comen.
Present sijn hier in Batavia ses predicanten, die alle wel van doen hebben om
naer andere benodichde quartieren te gebraycken ende noch niet genoech souw
wesen. Daerom versoecken andermael, dat U Ed. ons doch rijckelijck van wellevende
ende gestudeerde predicanten gelieve te versorgen, opdat het geestelijcke
werck ende de bekeringe der inlantsche volckeren alomme naer behooren mach
worden bevordert. Door ’t overlijden van den eerwaerdigen Georgius Candidius
ende dat present van bequame onderwijsers destituyt sijn, can de Batavische
Latijnse schoole niet naer behooren vervolcht worden ende sijn de predicanten
alle van advijs, dat het gewenste oogwit uut die schoole noyt sullen erlangen ende
niemandt van deselve is genegen dat werck te vervolgen, off souden haer predickampt
moeten verlaten, daer niet garen aencomen, soodat de Latijnse schoole
sullen moeten affschaffen, te meer de versochte persoonen uut ’t patria oock niet
gesonden worden .
Yan ’t doen der Engelsen aen desen cant valt weynich te seggen; die vrunden
continueren tot Bantam, Jambi, Benjarmassingh ende Macassar in den handel,
alwaer ons sooveel hinderlijck sijn, als mogelijck is, dat tot een beter noch soo
moeten aensien. Haer schip de Maria leyt gereeet om, soo voorgeven, in compagnie
van onse schepen naer Engelandt te vertrecken ende is volgens ’t schrijven van
onsen resident geladen met 300 kisten poeyersuyckeren, 50 cassen benjuwijn ende
omtrent 500 lasten peper ende sien dagelijcx hun fluijtschip ’t Hart volladen met
peper van Jambi tegemoet ....
Dat U E. verwondert sijn, den generalen ontfangh in Batavia van uutgaende
ende incomende goederen jaerlijcxs niet meer opbrength, is niet vreemt, dewijle
daeruut bespeuren, dat de resolutiën, al over lange dienaengaende getrocken, bij
U Ed. niet moeten naergelesen sijn, waerbij den tol van de incomende peper, rijs,
diamanten, besaersteenen, silver ende gout vrijgestelt is ende niets betalen om
daerdoor den toevoer van alle quartieren in Batavia te trecken, gelijck oock nu in
groote abundantie geschiet. Doch soo U Ed. hierin veranderinge gelieven gedaen te
hebben ende dat daervan in toecomende tollen sullen heffen, het sal geschieden.
Hoe ’t dan metten toevoer sal gaen, moet den tijt medebrengen. Maer dat U E.
bericht sijn, dat particuliere de cleyne uutganck van ’t casteel in ’t inhaelen ende
uut breng en van goederen tot hun voordeel dagelijcs gebruycken, hare particuliere
goederen in Comp. es packhuysen in- ende uutslaen ende Comp. es incomen daerdoor
frauderen, sulcs comt ons seer vreempt voor, alsoo daervan in ’t minste geen
kennisse hebben ende moet tselve bij den eerlosen schelm, die U Ed. sulcs heeft
aengedragen, gepleecht sijn, off anders weten niet, hoe soo vileynen logen can
practiseren, daerop U Ed. oock niet anders Weten te dienen.
Wat belanght het abuys in de diamanten, dat die met de facture niet accorderen,
is ontstaen uut een groote partij e, die corts voor de doot van de Heer
Generael Van Diemen saliger is ingecocht ende soo ongesorteert naer ’t patria
gesonden, vermits de aenwesende raden Maetsuycker ende Van Alphen niet
conden verstaen, dat men deselve sorteren, maer soo versenden souw, waeruyt
