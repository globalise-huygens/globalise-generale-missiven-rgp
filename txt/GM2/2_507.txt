Reniers, Maetsuyker, Demmer, Hartsinck, Yan Oudtshoorn, enz. IV, 19 december 1651 507
ende pampieren, voor ende tegen hem leggende, in Rade van India geresumeert
ende daeruyt verstaen, dat de geresene differenten uyt seer geringe oorsaecken
haer begin genomen hebben, die wel door de vingeren hadden mogen werden
gesien, so en waren daeruyt sodanige onlusten niet ontstaen, echter en connen de
voors. kerckenraet niet in ’t ongelijck stellen, nadien met goede ordre tegen hem
geprocedeert is ende in allen gevalle was hij schuldich derselver judicature af te
wachten, bij welcke ingevalle hem dan beswaert hadde bevonden, so hadde daervan
connen provoceren aen ons ofte daer ’t soude mogen behooren ; want als ijdereen
soude mogen volstaen met simpelijck te seggen, dat sijnen competenten rechter
sijne partijen ofte vijanden sijn, soo en soude de regeringe niet wel connen bestaen
ende soude de quaetwillige daerbij een voet gegeven worden haer alle rechtsdwanck
te ontrecken ofte ten minsten hare saecken te connen brengen ter plaetse,
daer geen rechte kennisse van deselve can worden genomen; soodat wij gemelte
predicant, voor ons verschenen sijnde, voor resolutie aengeseyt hebben, dat weder
na Gale soude moeten gaen om de kerckenraet aldaer satisfactie te doen of dat
hem niet conden admitteren als predicant, daer niet toe heeft willen verstaen, maer
liever gecosen buyten gagie ende bedieninge na ’t patria te keeren.
De Vice-Rij dom Philippo Mascarenhas stont volgens becomen ordre in
december van Goa na Portugal te vertrecken, in wiens plaetse den staet gegouverneert
soude worden bij drie principale persoonen, namentlijck den aertsbisschopprimaet,
de stadhouder ende de capiteyn van Daman. Hoe deselve haer onder den
ander verdragen sullen, leert den tijt. Met dese veranderingh quamen vele Portugesen,
voor desen om de harde regeringe van voorsz. Vice-Rey na de Moorse landen
gevlucht, weder binnen Goa, alwaer ijder ingeseten gewapent gingh ende dagelijcx
groote moorderijen geschieden, sonderdat daer eenige justitie over wierd gedaen,
hoedanich niet langh sullen connen bestaen.
bijaldien de Coningh van Portugael hem staende houden can, so en is niet te
twijfelen, of sal sijne saecken in India mettertijt trachten te herstellen, alswanneer
wel verseeckert mogen wesen, de Comp. e geen groter competiteur in India sal
hebben als die natie, haer plaetsen meest overal noch inhebbende ende snedige
cooplieden sijnde, waerom wij wel hadden gewenscht, U Ed. hadden connen goetvinden
ons al over eenigen tijt ordre totten oorlogh te geven, opdat een eynde met
haer mochten hebben gemaect, daer seer groote cans toe geweest is, vermits de
sobere constitutie ende onmacht, daer sij sedert eenigen tijt in geseten hebben,
waerbij veel versuymt sal wesen, bijaldien het bestant gecontinueert ofte een
