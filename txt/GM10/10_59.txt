door het verder verdelgen of vernederen der stoutmoedige malcontente uytgewekene
Macassaren, specialijk den in dezen meermaels genoemden Crain Bonto Lancas,
terwijl wij inmiddens zullen voortgaen met reverentelijk te communiceeren dat den
gouverneur Smout kort na der verovering van Maros door sware koortsen en verkoudheyt
genoodzaekt is geworden na het casteel Rotterdam te retourneren, alwaer
denzelven met den heer Sautijn g’aboucheerd hebbende, en overeengekomen zijnde
nopens de wijze van behandeling die men in den aenstaende omtrent de onderdanen,
welke zig aen de generale maatschappije zouden komen te submitteren diende te
observeren, alsmede in welken voegen de afgebrande post Maros bij provisie tot een
winterquartier g’approprieert, en wat voorts zoude moeten in het werk gesteld werden
zo daeromtrent, als de redding van Celebes uyt den tegenwoordigen beroerden
toestand; waeromtrent de ministers egter zeggen zig in hare jongst ontfangene en
voren aengeroerde brief van den 14e october pass. niet wel te hebben kunnen uytbereyden,
dog egter deze regering wel te kunnen verzekeren, dat den inlander de klem
van ’s Compagnies wapenen opnieuw gesmaekt hebbende zulks tot herstelling van de
hoognodige rust en vrede op Macassar veel ten goede zoude opereeren.
Den voornoemden gouverneur Smout was ten tijde der afvaerdiging van haere
voormelde laatste missive ten naasten bij van zijne ziekte hersteld geweest, en beloofd
denzelven na dies afzending weder na Maros te zullen vertrecken, om die post tot het
verblijf van een tamelijke bezetting in het regensaisoen in gereetheyd te brengen, terwijl
inmiddens nog verscheyde hoofden van de omleggende negorijen na de herwinning
dier veldschans haer bij de onze vervoegd en om vergiffenis gesmeekt hadden,
dog op welk versoek de ministers vooreerst eenelijk aen dezelve sauvegarde verleent
hebben, om dezelve naderhand naer verdiensten te behandelen.
Van de verdere verwarde Bonijse zaken zouden wij uyt de ontfangene advisen
nog een heel breedvoerig verhaal moeten doen indien wij van de gesteldheyd van dat
hoff, en de neyginge der rijksgroten een speciael berigt quamen te doen, dog wij zullen
liever ter betragtinge van de mogelijke kortheyd dezelve stilswijgende voorbijgaan,
en eeniglijk als een zaek van bijzondere reflectie wegens dat hoff nog maer als met een
woord aenhalen, dat de koninginne Aroe Timoeroe, de klem van regeering quijt zijnde,
en door de conduite harer hovelingen in onzekerheyd gebragt wezende dat zij niet
geweten hebbende met wien zij het best zoude houden, of met haren broeder Datoua
Baringan, dan wel den verkoren protector van Soping Aroe Tanette, alzo zij die beyde
bij twee bijzondere briefjes tot haren bijstand verzogt, dog egter tegelijk in dat aen haren
broeder over Aroe Tanette geklaegt, dat zij niet alleen van de Sopingse maer ook van
den Bonijsen throon gedimoveerd te sijn, en dat evengemelde Aroe Tanette daerop
door de kiesheeren tot koning verheven was, alwaeromme de ministers omme van
de notable verandering een waer berigt te hebben, hoedanig deze verkiesing zig heeft
toegedragen, en of deselve wel met de ordre en ’s lands wijse overeenquam, derwaerts
afgevaerdigt hebben den provisioneel fiscaal Roseboom en den winkelier Stemer
dewelke bij hun retour, geapporteerd hadden, dat den rijksbestierder uyt inzigte dat
de soeroeangs van den nieuwen koning bij hem present waren geweest de verkiezing
niet onwettig hadden derven verklaren, en eenlijk gezegt hadde, dat het oude gebruyk
medebragte dat bij het afzetten en aenstellen der koningen, behalven de seven kiesers
ook moesten tegenwoordig wezen de koningen Awang Ponij, Palacca, Borobo, Tjina,
mitsgaders de kinderen en kindskinderen invoegen zulx met meer andere zaken breedvoerig
gecommuniceerd werd bij de Macasserse brieven van den 30e junij en 14e october
des voorleden jaers waertoe wij in hope van U Ed. Hoogagtb. g’eerde goedkeuringe
de vrijheyt nemen ons ten dien opzigte in eerbied te gedragen.

