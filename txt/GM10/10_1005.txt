Zijn Hoogheyts in desen gehoudene conduite niet anders als seer wonderlijk hadden
aangemerkt, voornamelijk omdat men vaste staat op zijne te meermalen gedane beloften,
makende van dese affaire geen het alderminste concept konde formeeren, hem
daarbij erinneerende dat sulke intreprices buyten onse voorkennisse geschiedende aan
de gemeene saak ligtelijk groot nadeel zoude kunnen veroorsaken, principaal wanneer
deselve strijdig bevonden wierden met de maatregulen die daarover in Rade van India
somtijds reeds souden kunnen wezen beraamt tot herstellinge der vreede in dit rijk.
Waaromme wij dan ook verwagtende waren dat Zijn Hoogheyts nopens de waarheyd
van dien in onse goede intentie overtuygd zijnde, voortaan buyten voorkennisse en
consent desen regeering niets verder in ’t werk stellen zoude, opdat men dus te eerder
occasie mogte erlangen Zijn Hoogheyd te doen ondervinden dat met veel gerustheyd
op onse beloften staat te maken en de tardance omtrend de voldoening zijner successive
versoeken nergens anders aan toe te schrijven was, dan aan de nog continueerende
beroertens in dit rijk. Welk briefje op den 30e van meermelde maand december over
Samarang afgevaardigt en den commissaris c. s. nevens een missive van dien datum ook
in copia, toegesonden is. Hopende daarop eerlange een voldoenend antwoord te
zullen ontfangen en daarbij zoo geluckig te mogen wezen van niet alleen binnenkorten
het eynde van dezen oorlog te zien, maar ook dat de menigvuldige vlijt en sorge
die men daartoe volgens gehoudenisse dagelijks komt te adhibeeren en werkstellig te
maken, in der tijd mag g’aggreert worden met U Wel Edele Hoogagtb. g’eerde approbatie
en wel in het bijsonder ons vorenbeschreevene besluyt aangaande den Madurees
pangerang. Want schoon wij in de tegenwoordige tijds gesteltenisse ongeraden
geoordeelt hebben dien prins over zoo een arrogant en dispoticq gedoente niet zeer
gevoelig aan te spreeken off ons daarover heel breed uyt te laten voor en aleer men
zijn voorneemen verder zal hebben ontdekt. En om diezelfde oorsaak op ’s ministers
vrage hoe zig in dit geval ten opsigte van dien prins te zullen gedragen ook alsnog geen
positive ordre heeft kunnen verleenen, zoo heeft men egter dienstig geagt Zijn
Hoogheyt het voren geverbaliseerd bij een briefje te laten toekomen, uyt hoofde men
hier geen persoon heeft kunnen uytvinden die tot zodanigen commissie om dien prins
daarover mondeling te onderhouden de vereyschte hoedanigheyd en teffens een qualiteyt
hadde tot een besending aan zoo een personagie passende. Hetwelke andersints
het oogmerk eygentlijk van dese regeering is geweest, dog waarvan om vorengeciteerde
redenen heeft moeten afgesien en getreeden worden tot ’t schrijven van een brief,
alhoewel den commissaris c. s. gequalificeert zijn om ingevalle op dies receptie de zaken
van zodanig mogten geconstitueert bevonden werden, dat dies bestelling na haar
gedagten meer na- als voordeel zoude kunnen uytwerken, dezelve aan te houden en
ons dierwegens ten spoedigsten te dienen van berigt. Waarbenevens hun met de meeste
nadruk aanbevolen heeft om zig niet alleen door alle bedenkelijke wegen na de ware
geschapentheyd der zaken en daarin verborgene oogmerken te informeeren, maar ons
daarbij ook te bedeelen wat mesures daartegen na hare gedagten best bij der hand te
neemen zijn, gelijk ook hunne consideratiën over het gedrag van den soesoehoenang
zedert zijne genomene vlugt van Cartasoera, alsoo ons daaromtrend zeer speculatief
is tevoren gekomen dat denzelve zig geconjungeert heeft met meermelde pangerang
wiens totale ondergang hij tevoren altoos heeft zoeken te bewerken. Gelijk wij eyndelijk
van den commissaris c. s. ook hebben willen weten hun gevoelen nopens de verkiesing
van een nieuwen keyzer, met insigte om van dit alles ouverture hebbende en reden
vindende den thans omswervenden vorst te laten varen, dierwegens al verder het nodige
in ’t werk te stellen. Hier intusschen van hetgeene ons bij voorwaards gementioneerden
brief van den commissaris c. s. de dato 29e november ten aspect der verdere voorvallen

