persisteeren verwittigt wezende zig eyndelijk wat nader verklaart en over die resolutie
omdat al den peper dienvolgende aan haren koning moest gelevert worden, aan
de eene zijde hun genoegen betuygt dog daarbij ook wederom te kennen gegeven
hadden, dat de leverantie zeer difficiel tot Lampong na den teneur der contracten,
ofte ten overstaan van ’s E. Compagnies gecommitteerdens zoude kunnen geschieden,
nademaal dien korl bij zeer geringe parthijtjes door de Bantammers van de
Lamponders hier en daar in de bovenlanden opgedaan en afgevoert wierde, maar
dewijl die zwarigheyd, gelijk Haar Edelens bij derselver berigt wel zeggen, niet anders
kan werden aangemerkt als een frivool voorwendsel eenelijk door haar verzonnen en
geargumenteert om dese regeering, in zooverre de gecommitteerdens betreft van de
contracten te doen resilieeren, want de Bantammers die door den koning tot den
inzaam van dik gemelte grein na Lampong gezonden worden en ordinair maar 2 a 3
persoonen komen uyt te maken, doen niet anders als dezelve te ontfangen ter plaatse
daar de leverantie haar best convenieert, also ijder landman zijn vrugten besorgt daar
zij deselve begeeren, dat is, tot Lampong off elders daaromtrend aan de rivierkant,
gelijk de gesanten uyt de tegenwerping hun door de ondergetekende te meermalen
gementioneerde commissarissen daarop voorgehouden zoo het schijnt bespeurt hebbende,
dat men dienaangaande niet onkundig was, haar verder replicq op dat articul
in petto gehouden en ’tzelve stilswijgende gepasseert, dog intusschen ten belange der
gedane klagte van den Tangerangs regent c. s. met veel bereydwilligheyt belooft hebben,
daarover aan den vorst ten eersten te zullen schrijven en die zake zijn behoren te
doen erlangen. Daar het effect dan ook van werd tegemoet gesien bij dese regeering
die voorts ook bij meergemelte berigt remarcqueert hebbende dat Haar Edelens op de
versogte elucidatie omtrend den teneur van ’s konings jongste schrijvens met relatie tot
desselfs intentie om na Mocha een bedevaart te doen, door de gezanten verstendigt
waren dat des sulthans grootvader Hadje Abdoel Nasar Abdul Kahar in ’t jaar 1685
off 1686 een diergelijke togt ondernomen en het bewind van zaken aan zijn zoon off
des tegenwoordigen ’s konings vader den sulthan Agon nevens eenige ministers zolange
opgedragen hadde, dog dat den rijxbestierder nader alleen desselfs opinie en advijs versogt
zijnde, Haar Edelens in secretesse had te verstaan gegeven dat hij ’s vorsten boven
aangehaald voorneemen gantsch niet approbeerde, en op hun verder versoek ook
belooft om Zijn Hoogheyt daarvan zooveel mogelijk te diverteeren, zoo heeft men bij
resumtie van dat geschrift op den 6e november goedgevonden de verdere conferentiën
met die gezanten te staken en teffens best gedagt den vorst die voyagie in ons
antwoordschrijvens ook bij provisie of tot een gevoeglijker occasie sterk af te raden
en te vertoonen dat men omtrend het transport van zijn persoon niet vermogens is te
voldoen ter zake er zedert den jare 1739 geen schepen van d’ E. Compagnie meer na
Arabiën vertrokken zijn. Dog om den sulthan alegter na billijkheyd en voorzooverre
sonder prejuditie van ’s E. Compagnies belangen geschieden kan eenigermaten te believen,
hebben wij den gezaghebber Henrich Holsteyn volgens het overeengekomene ten
gemelte dage, op zijne daartoe gedane instantie van daar verlost, nadat denzelve ter
onser ordre reeds op den 6e aug. overgesonden hadde zijn verantwoording op hetgene
door het Bantamse hof ten zijne laste is geproduceert en waarin hij de oorsaak van
het bij den koning opgevat misnoegen genoegsaam in het generaal den pangerang
Tadjoel Alem imputeert en voor de rest de poincten ter zijner accusatie voortgebragt,
gelijk hiervoor ook al en passant aangemerkt is, daarbij in een gantsch andere verwe
komt te vertoonen; zoodat wij om dierwegens niet mis te tasten, off ten vollen geïnformeert
te zijn hoe het een en ander mag te zamen hangen, tegelijk goedgevonden
hebben om zoowel van des konings schriftelijke klagten over veelmelde Holsteyn, als

