gemelte ’s Compagnies onderdanen deze krijgslist was in ’t werk gestelt, namentlijk
dat sij de vijanden tot op den top van ’t gebergte hadden laten advanceeren, sonder
haar den weg te bedisputeren en intusschen aen de zijde van dezelve in ’t bosch verscheyde
hinderlagen gelegt, mitsgaders dat toen den vijand op de gevaarlijkste plaats
was gekomen onse onderdanen een uytval op dat gespuys gedaan, en het sein aan
de hinderlagen gegeven hadden, waarop men de vijanden in dier voegen op het lijf had
gedrongen dat te dezer plaatse wel ruym duysent stux van hun gesneuvelt waren, en
dat zij toen op het poinct hadden gestaan van naar huys te vertrecken, wanneer een
schelmse overloper aan haar bekend had gemaakt dat Crain Tjamba na de schans
Valkenburg was vertrokken om van de Compagnie adsistentie te verzoeken, waerop
den vijand eensklaps van resolutie verandert zijnde d’ onderdanen op ’t lijf had gevallen,
dewelke toen ontblood van haar opperhoofd alles hadden verloren, aangezien de
meeste in de pan gehakt en hare vrouwe en kinderen weggerooft waren, noteerende
de ministers dat door dit ongeval den vijand door het gebergte tot op de vlakte van
Maros was gedrongen en aldaar eenige dorpen had verbrand, dog dat zij aanstonds
de schans Valkenburg hadden laten versterken met genoegzame manschap, ammonitie
en vivres, teneynde de vijanden wederstand te kunnen bieden in gevalle zij na hare
divulgatiën genegen mogte wezen om die post te komen wegnemen, maar dese bravoure
hadden ze niet in ’t werk gesteld en daarentegen op zekere twee dorpen ongeveer
vier uuren van die schans haer verblijf gehouden totdat Bontolancas den arou
mattoua aldaar was komen vinden, wanneer hij Bontolancas met de krits in de vuyst
had gesworen om het minste gedeelte der Hollanders niet op Celebes te zullen laten,
maar haar gebeente zelfs uyt de aarde te verdelgen, teneynde sijn soons doot te wreeken,
vervolgens dat den arou mattoua Bontolancas tot koning van Goa had aangesteld
en dezen laesten tot een recompens der anderen weder tot wettige hoofdkoning
van Wadjou, en dat Bontolancas daarop weder na zijn verblijfplaats op Bontoramba
gekeert was en den arou mattoua met zijne benden de stad Goa had komen blocqueeren,
met opeyssching van de rijxornamenten en ordre dat den jongen koning,
rijksbestierder, en gehijme staatsminister zig van haare waardigheeden zouden hebben
te ontdoen volgens het besluyt van de drie verenigde rijken, als Wadjou, Soping en
Goa. Op hetwelke den rijxbestierder aan den vijand had laten weten dat de verkiezing
van den presenten koning bij provisie door deze regeering g’approbeert was, en dat hij
maar kort geleden in den name van sijn vorst en van hem selvs het contract met de
Compagnie opnieuws met eede had bekragtigt, mitsgaders dat hij uyt dien hoofde
eerst met de Compagnie spreeken wilde, soals hij dit vorenstaande ook aen de
ministers had laten communiceeren, met verzoek om advis en raad dienaangaande.
De ministers hadden dien staatsman daarop laten antwoorden dat hij de contracten
zoude tragten te onderhouden, en indien hij oordeelde van beste van de koning, zig
zelve, en andere welmenende te sullen zijn de usurperende ordre van den vijand niet
te moeten op volgen, dat hij sig dan met de rijkscieraden bij dengeene zoude vervoegen
dien hij dagt bequaam te zijn haar te kunnen beschermen, om bij nadere gelegentheyt
hun leet te wreeken. Zijnde het gevolg hiervan geweest dat den rijkxbestierder des
nagts tusschen den 5e en 6e april met alle de ornamenten uyt Goa gevlugt en eerst op
Bontualas, mitsgaders vervolgens aan ’t casteel Rotterdam bij den gouverneur Smout
gekomen was, die hem op zijn verzoek ’s Compagnies protectie naar tijds geleegendheyt
belooft, en een wooning omtrent gemelt casteel gewezen had.
Na dese vlugt waren de vijanden in Goa getrokken en desnietteegenstaande
hadden den jongen vorst desselvs moeder, grootmoeder, en vijf zijner ministers uyt die
stad weten te vlugten en haar retirade bij den voormelte rijksbestierder te nemen.

