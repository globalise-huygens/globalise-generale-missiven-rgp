hier, nog bij het placcaat tegens het versenden van bestelgoederen per ’s E. Compagnies
scheepen na Nederland; hetgeen niet geschied is, omdat wij selve alsdoen hier buyten
staat waaren aan die ordre te voldoen, gelijk Uw Edele Hoogagtb. des gelievende zullen
kunnen beoogen bij onse resolutiën van 4 may en 24 july passato dienaangaande
genomen.
Aan de inlandse zaken gav men voor tegenwoordig de voorrang om de ongemeene
confluentie, die deselve tans met de commerciewaren hebbende als om rediten
te eviteeren, waardoor dese stoffe andersints tedieus genoeg in haarzelve nog verdrietiger
zoude werden. Want Bengalen, dat sedert het establissement van d’ E. Compagnie
aldaar nooyt door eenig vijand van buyten was geattacqueert geworden, dog
nu in de jongste twee jaren veel geleden had door den oorlog tegens den gewesen
souba van Orixa, Morcid Coulichan, had nu in de maand april des voorleeden
jaars moeten ondergaan een invasie der Marhetta’s, waarvan de oorsaak werd toegeschreeven
aan de vadsigheyt van den Dillischen koning Mametcha en de trouwloosheyt
der voordeelde amarous of onderkoningen. Het gerugt van dese aantogt bij vorige
letteren bekendgesteld, verdween wederom en wierd ook in den wind geslagen door
den heer nawab dier provintie Aliwerdichan, die zig met zijn meeste heirkragt in
Cattek, de hooftplaats van Orixa, bevond, toen men tot Hougly reeds tijding had van
den opmarsch deser rebellen ten getalle van wel 50. 000 strijdbare mannen onder commando
van eenen Basker Pandit, die tot op den Bengaalsen bodem sonder de minste
tegenstand doorgedrongen zijnde, alles onder contributie stelden off verwoesten tot
aan Berduaan. Werwaards voornoemde vorst na een stedehouwer over het uytgemergelt
Orixa aangesteld te hebben, met een armee van wel 19. 000 g’oeffende soldaten
mede opgetrocken was en zig aldaar geretrencheert hadden, niet raadsaam
agtende, alschoon van een goede arthillerije en van veel roerschutters voorsien, den
vijand wegens desselfs overmagt aan te tasten, waartoe deselve ook geen moets genoeg
hadden, als eenelijk gewapent zijnde met piek en swaart en daarom beter vonden des
nawabs volk in gedurig alarm te houden en zoo naauw in te sluyten tot zij door hongersnoot
haar campement vanselfs zoude moeten verlaten. Waarom den dapperen en
voorsigtigen nawab al in ’t begin van may te rade wierd, eer den nood hoger klom naar
het swaar canon begraven te hebben door zijne vijanden heen te slaan, van dewelke
dien heer en zijn volk zoo heftig geattacqueert wierden, dat veele sneuvelden en des
vorsten bagage, ammonitie, eliphanten, cameelen en paarden meest alle in des vijand
roofsieke handen vervielen, ter waarde van ruym vijff off, soo andere wilden, van wel
tien millioen ropia’s. Egter zijn marsch vervolgende tot aan Kettoa, alsoo de rovers
dien dag versuymden haar voordeel te doen met hare overmagt en met den aanwasch
van den honger in ’s nawabs afgematte leger, dien zij in Kettoa opnieuw besetten, sonder
egter te kunnen beletten dat Hagie Ahmet, ’s nawabs broeder, het leger met levensmiddelen
van Moxudabaath voorsag, waarom zij door een detachement de huysen
der voornaamste inwoonders aldaar en onder die van den bekenden hooftwisselaar
Fattuchent dede plunderen, schoon de beste schatten uyt voorsorge al versonden
waren. Ook hadden zij den gevangen zoon van den vorigen souba Serfraa Chan aldaar
quasie tot nawab geproclameert, zoo onverwagt als de ministers hadden verstaan het
terugtrecken deser rovers, om het doorbreeken van den regentijdt zooveel te meer consternatie
gaf, ook hare schielijke terugkomst, naderende ten getalle van 7 a 8000 mannen
tot in het gesigt der nabij de logie leggende moorsche fortres Houglij, dat reeds
eenige dagen tevoren door een misnoegden mier Abdul Hassem, gewese fausdaar van
Hingelij, met eenige weynige mogolders met verraad sonder bloedstorting ingenomen
was, alsoo hetselve wel van eenige artillerije en ammunitie, dog van genoegsaam geen

