Suchtelen en den raad ordinaris Pieter Rochus Pasques de Chavonnes, nevens den
eersten geswooren clercq, mits de indispositie van den secretaris daartoe gecommitteerd
en ipso facto hare commissie volbragt hebbende, wederom ter vergaderzale
gereverteerd zijn met een schriftelijk declaratoir van Zijn Edelheyd waarbij denselve
verklaarde tot het aanvaarden der charge van gouverneur-generaal ten vollen bereydwillig
en teffens van opinie te zijn, dat zulx ook ten eersten offwel uytterlijk binnen
den tijd van agt dagen behoorde te geschieden; dog den heere Valckenier dit verstaan
hebbende, oordeelde dat zeer ongefundeert te wesen, gelijk mede twee van de ondergeteekendens,
namentlijk den afgaande directeur-generaal Schaghen en raad extraordinaris
Crul, terwijl alle de verdere leeden van gevoelen waren dat de sustinue van
den heer gedespecieert gouverneur-generaal Thedens op goede gronden steunende
was, en voornamentlijk bij de heeren Van Suchtelen, De Chavonnes, Guillot, Van
Berendregt en Van Aerden, op fundament van hetgeene U Wel Edele Hoogagtb. ten
opsigte van den gewesen heere gouverneur-generaal Joan van Hoorn bij missive van
primo november 1709 hadden gelieven te remarcqueeren gesustineert, dat den heere
Valckenier het generalaat ten eersten aan den heere Thedens behoorde over te geven,
of zig ten minsten te declareren om daarvan binnen weynige dagen transport te willen
doen, met bijvoeging egter dat Zijn Edelheyt vermeenende tot desselfs vertrekdag
toe in de regering te moeten blijven, zij hetselve zouden aanzien, maar de verantwoording
daarvan ook voor zijn reecquening overlaten, schoon dit laatste, als van
den heer Valckenier zijn smaak niet zijnde, bij de notulen niet bekent gesteld en eyndelijk
het besluyt van dese argumentatie geweest is, dat men van de presenten heere
gouverneur-generaal een nader declaratoir nopens de zake in questie zoude versoeken,
vermits den heer Valckenier verklaart hadde zig daarmede niet verder te zullen
bemoeyen, hebbende welgemelte heere Valckenier hem gedurende dese sessie ten alleruyttersten
gebelgt getoond en in seer onbetamelijke expressiën uytgelaten, mitsgaders
eyndelijk betuygt dat hij om alle de leeden van dese regeering zowel als om haere
quaadaerdige interpretatie van voormelte U Wel Edele Hoogagtb. g’eerde brief wat
lachte en zig tegen haar alle in de regeering met geweld mainctineeren zoude, weshalven
men dan wel genoodzaakt geweest is den heer Valckenier daarin te wille te
zijn, teneynde aldus de onderlinge geschillen van dese regering zooveel mogelijk te
bedecken en te houden buyten kennisse van het gemeen, dat daerdoor voornamentlijk
in de tegenwoordigen toestant van zaken niet weynig zoude zijn g’ergerd geworden,
hetgene dan ook de reden is geweest waaromme den ondergetekenden heere gouverneur-generaal
best g’oordeeld heeft om op het doen van transport niet verder aan te
dringen off zig daaromtrent nader te verklaren, als vermeenende door die zagtzinnigheyt
de gemeene ruste en dienst van U Wel Edele Hoogachtb. meer nut toegebragt
te hebben dan dat hij zig daaromtrent op een andere wijze hadde komen te comporteren.

Wijders heeft den heere Valckenier op den 4e october aan de vergadering (die
door hem alleen tot het resumeeren der in gereedheyt gebragt zijnde resolutiën geconvoceert
was, en maar consisteerde in vijf leeden) door den directeur-generaal Schaghen
laten communiceeren van voornemen te wesen om na verloop van 14 dagen ofte den
1 8e van die maand vanhier te vertrecken, dog door de presente leden Van Suchtelen,
Guillot, Macaré en Van Aerden daartegen ingebragt zijnde dat die communicatie volgens
haar gevoelen niet alleen in een compleete bijeenkomste, maar ook wat omstandiger
gedaan en oversulx hetselve maar behoorde onaangetekend gelaten te worden,
zoo heeft Zijn Edelheyt egter, sonder zig eens omtrent schip of scheepen tot zijn transport
te willen declareeren, hetselve laten bekent stellen, en den 9e der selve maand

