
Omtrend de zoldijzaaken is ons niets anders voorgekomen als het versoek van
den corporaal Hendrik Jacob Peper, ten fine de zoldijen der twee overledene soldaten
Jan Wijs en Pieter Jansz. Huijsman van dewelke hij erfgenaam is gebleeven op de volle
authorisatie mogte werden gesteld, dat wij zoowel geaccordeert hebben als in de versogte
afbetaling van eenige tegoed staande maandgelden aan diverse perzonen, dog
omtrend het versoek van den soldaat Hendrik Halberstad om van twee maanden vermaking
aan sekere vrouwspersoon, in name Giesje Moerhoff woonagtig tot Amsterdam,
dewelke contrarie de waarheyd zig als zijne egtevrouw aangegeven en voorsz. vermaking
geobtineerd hadde, ontheft te mogen werden, heeft men niet kunnen disponeeren,
maar daarbenevens gearresteerd dit een en ander voor te dragen aan de Edele Heeren
Bewindhebberen ter voorsz. kamer.
MAKASSAR
Brieven van daar dd 26 oktober per pantjalang Lamadjang via Cheribon ontvangen.)
BoniBonij, welkers koningin ’tsedert het vertrek van den prince Arou Tanette naar
Java, in het breede bij onsen vorigen vermeit staande, al ten eersten op allerley middelen
bedagt was geweest om de Tanetters te noodsaaken tot de verkiesing van een
ander vorst, alhoewel dit door het declaratoir der onse dat de erfflanden en onderdanen
van dien prins onder ’s Compagnies protectie waren, vooralsnog tot geen effect
had kunnen gebragt werden, mitsgaders daarbenevens door den broeder dier vorstinne
was belooft geworden tegens alle extorsiën geweld en overlast zorge te zullen dragen.
Zoo scheen dit een en ander, ongereekent het weinige vermogen van desen laasten, na
de gedagten der ministers eerder toegesz. te moeten werden aan een hoop en verwagting
van dat wij in de begeerte van het hoff ten opsigte van desen gehaten prins volkomen
zullen consenteeren als een vermindring van de haat, waardoor de koninginne
tot verdelging van denzelven op een ongemeene wijze werd aangeset. Althans dat dese
princes geen de minste gelegentheyd laat voorbij slippen om hem alle het nadeel dat
haar mogelijk is toe te brengen, heeft men nader geopenbaart gesien in en door de
middelen bij haar aangewend om onder haar gebied te krijgen het derde gedeelte van
het Sopingse rijk, waarover Arou Tanette in anno 1737 tot koning was verkoren geworden
door een vrije verkiesing, die alsnu ook wel schijnt plaats gehad te hebben na hetgeene
door den Bonijsen madanrang in presentie van den Sopingsen rijksbestierder
en verdere groten bij de bekentmakinge van dese haare genomen resolutie was verklaart.
Maar nogtans schijnt men niet anders te kunnen verwagten, alsdat zij zig
dit binnenkorten zullen beklagen en de onse alsdan met haare addressen en versoeken
om intercessie en voorspraak lastig gevallen werden, wes dese ceremonieele bekentmakinge
om die reden eenlijk met een compliment van gelukwensching op een onverschillige
wijze was beantwoord. Dog nogtans daarnevens gevoegt dat men vermeende
dat ’t alle de mindere bondgenoten vrij stond buyten geleide van het Bonijse hoff zig
aan d’ E. Compagnie te addresseeren, aangesien het den voormelde Bonijsen ministers
behaagt had met die oude verschimmelde pretensie, vaststellende het tegendeel, bij
dese gelegentheyd de novo voor den dag te komen en de onse nogtans ter vermijdinge
van twist in de doenmalige omstandigheyd best geoordeelt hadden dit in dier voegen

