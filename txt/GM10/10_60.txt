Terwijl wij ten belange van het Goahse hoff waermede de ministers volgens het
genoteerde bij haren brief van den 2Tmay jongstleden ten minsten voor het uy terlijke
in vrindschap converseerde, en van hetwelke alegter den veldoverste Crain
Bontolang met de wapenen van het hof en de rijksgroten Crain Batoe Poeti, Crain
Mento Majenang, Crain Balan Baro, Crain Bonto Pano, Crain Mandjelle en Crain
Panganackan, benevens de beyde dains Manassa en Dain Maliwangang uytgeweken,
en tot den rebel Crain Bonto Lancas overgelopen waren. Dog hoe het met deze vrindschap
eygentlijk gelegen is, zijn de ministers hoezeer de Goahse groten zulx ook hebben
tragten te brengen, te meermalen gewaer geworden wanneer zij daervan blijken
quamen te vorderen en onder anderen om maar een staaltje bij te brengen wanneer
zij den rijksbestierder hadden laten verzoeken om des vijands veldheer Dain Mabanij,
die op Bato Bato was om zijn schoonzoon te laten begraven, te doen vatten, want
dien geveinsde minister had zig daarvan g’excuseert op pretext dat hij zulx zonder ’s
Compagnies hulp niet konde uytvoeren, egter voorgevende bij erlanging van dezelve
en dat men den gemelde Dain Mabani wilde aenwijsen, daertoe berijd te zijn. Des
niettegenstaende was dien staetsminister nevens de beyde tomilalangs en den sabandhar,
welke nevens drie mindere groten de zijde van Crain Bonto Lancas niet opentlijk
omhelst hebben, in Rade van Politie verschenen om zig voor het aengaen van hare
vasten aen dezelve volgens gewoonte te verthonen. Vervolgens zijn dezelve in april
daeraen weder ten casteele Rotterdam gecompareert, wanneer den gouverneur Smout
aen dezelve had te kennen gegeven, dat het deze regering aengenaem zoude geweest
zijn t’ ontfangen de beloofde gezanten met een brief inhoudende instantie tot approbatie
der verkiezing van den tegenwoordigen jongen koning Aboel Chair Mansoer, dog
waerop zij eenlijk g’antwoord hadden dat denzelven met unanieme stemmen g’eligeert
was; hebbende voorts bij die gelegentheyd geveynst, en voorgegeven den rebel Crain
Bonto Lancas grotelijks te haten, en de Compagnie van harten genegen te zijn, niettegenstaende
haer gedrag en behandeling van zaken de valsheyt van die betuygingen
ten overvloede had aengewezen.
En alhoewel na het genoteerde hiervoren nevens het schrijvens der bedientens op
den 14e november des gepasseerden jaers ook is ontfangen een briefje van den voornoemden
nieuwen Goasche koning welkers adresse zij onder voorgeven dat als nog
mits de trotterende troubelen buyten staet waren om gesanten herwaerts te senden
aen de ministers versogt hebben, zo werd daerbij tot de geciteerde goedkeuring geen
verzoek gedaen, en eenlijk maer g’adviseert dat zij de contracten standvastig wilden
observeren, en haren vorigen vorst Siradjoedin, omdat hij de zaken niet na de Goasche
gewoontens, maer naer eygen sinnelijkheyt gemanieert hadde gedetroneert, mitsgaders
in zijne plaetse den voornoemden jongen Abdoel Chair Mansoer tot koning verkoren
hadden, en daervan op dien zelfden dag kennisse gegeven aen den gouverneur
en raed, aen dewelke den nieuwen koning zig vijf dagen daeraen zelfs in persoon
hadde verthoont, en doenmaels aengenomen dierwegens een gezantschap aen deze
regeering te zenden, maer dat zij daertoe vooralsnog buyten staet waren.
Wijders communiceren zij dat Carajeeng Madjaning, zoon van den vorigen rijksbestierder,
tot dat ampt verheven was, en dat den heer Sautijn aen haer het bewind over
het landschap Soediang had afgestaen, mitsgaders dat zij hoopten aen haer in dier voegen
mede zoude afgestaen werden al hetgene niet begrepen was in het Bongaise contract,
zeggende voorts dat schoon deze regeering van dat verdrag teffens quam te spreken
daerop egter niet volgde de overgave van hetgene haar bij hetzelve na billijkheyt was toegewesen,
welk voorgeven men ten naesten bij de te houdene besoigne over de affaires van
Celebes behoorlijk zal onderzoeken, en dierwegens na bevinding van zaken disponeren.

