gesondene smalschip Batavia bescheyden geweest zijn hebben gepasseerd, en d’ E.
Compagnie daarbij ook nog heeft moeten dragen ƒ 820, 2, 8 aan ongelden op de van
Amed-abaad over Cambait na Souratta afgebragte patholen gevallen. Concernerende
wijders de van tijdt tot tijd aangewende devoiren en gedane tentames, tot het verkrijgen
van permissie ter opbouwing eener nieuwe logie van steen in dese directie heeft
den directeur Schreuder ons in ’t breede zijne consideratiën gesuppediteerd, en daarbij
voorgesteld, om, behalven hetgeene in vroegere dagen al is gespendeert nog een
considerabele somma van 400. 000 ropia’s te bekostigen, zoo voor het kostende van het
gebouw, als tot verkrijging der nodige permissie van de Souratse regenten, sonder ons
aan de mogolse keyser te addresseeren, zeggende voorts dat het in anno 1729 door
desen monarch ten dien eynde verleend geschrift tot het bouwen van een logie invalide
is, vermits hetzelve op een equivoque wijze in de Persiaanse tale was gecoucheert,
alsoo door het woord logie, waarmede de ministers een steene gebouw verstonden,
het Persiaanse woord machan daarvoor geset is, hetwelk in generale termen betekend
een verblijf! en bergplaats sonder onderscheyd, hetzij van hout, bamboesen, riet of
steen en kalk, ja selfs een lijwate thent, invoegen door zooveelderley beduydingen de
regenten ons voorneemen altijd konnen beletten, dus is het geld voor zoo een geschrift
uytgegeven gantsch vrugteloos, zijnde d’ E. Compagnie te beklagen dat de vorige
ministers zoo onvoorsigtig sijn geweest van zig met zo een generael Persiaans woord
te laten paayen, en tot het doen van een nader tentame bij den keyser off bij de regenten
om een nieuwe logie van steen te mogen bouwen, hebben wij niet kunnen treeden
zoo ten aansien van de slegte gesteldheyd des tijds, als omdat de consideratiën van den
directeur Schreuder ons ook bovendien niet genoeg voldoende zijn voorgekomen. Wij
geloven ook niet dat den mogolsen keyser, nog de stadsregenten, tot het aanmaken van
zoo een groot gebouw tot Souratta, als gemelde directeur voorsteld, aan d’ E. Compagnie
ooyt permissie zullen verleenen behalven dat ten opsigte deser affaire, van wat
zijde ook werd beschouwd, zig al teveel zwarigheeden opdoen, want wilden wij ons
bij den keyser addresseeren, zijne regeering staat daar niet na geschikt, en al was het
beter het zoude dog een grote spendatie moeten kosten, en de Souratse regenten zouden
ons gedurig beletten, zoo men haar mede na genoegen de handen niet en vulde.
Ja om ons te plagen souden zij wel na ’t hoff konnen schrijven dat wij doende waren,
een fortificatie in stede van een logie te bouwen, waardoor de mogol bewogen zoude
worden ons begonnen werk te stuyten, off ten minsten het verleende consent werkelijk
besnoeyen. Daartegen wilde men ’t mogolse hoff voorbijgaan ende sig alleen bij
de Souratse regenten vervoegen, gelijk gemelde directeur voorsteld, zouden de presente
regenten die ons geld ontfangen hadden ons wel konnen laten beginnen, dog bij aankomst
van een nieuwen gouverneur zouden wij alwederom in de beurs moeten tasten
dewijle hij na d’ gewoonte der moorse groten zooveel zoude pretendeeren, als zijn
voorsaat genoten hadde, en bij weygering soude hij ons afvragen de perwanna’s off
bevelschriften van den keyser tot het extrueeren van zo een steene gebouw, en bij ontstentenisse
van dien, ons werk verhinderen, en na ’t hoff schrijven, wat zijn caprice
hem soude inboesemen. Om alle welke, en andere redenen largo bij ons schrijven na
derwaard aangehaalt, hebben wij goedgevonden van het project van het bouwen eener
nieuwe logie af te zien, en ons met de oude logie te behelpen, ten dien eynde nu
dat de reparatiën aan dezelve gedaan zullen zijn, de ministers gequalificeerd om voort
te gaan met hetgeene omtrend ’t tholhuys, ’t ijserpakhuys en de woning van den tweede
nodig is, mitsgaders met d’ eygenaars van de twee laaste sodanigen accoord aan te
gaan als met d’ eygenaars van de oude logie gedaan, ofwel favorabelder zoo het mogelijk
is.

