8e januarij 1738 tot de ketting gecondemneerden dog nu eerst bemagtigden Lomomaros,
terwijl men mits de openbare verraderije van den in anno 1737 almede gepardonneerden
Crain of regent van Blootjo (een district in ’s Compagnies noorderprovintie)
met name Dain Mangasie, denselver almede van die waardigheyt afgezet en bij
provisie in desselvs plaats aangesteld had sijn broeder Carré Manginroeroe, die met
sijn vertrek na Blootjo belooft had geciteerde Dain Mangasie in handen der ministers
te sullen leveren. Middelerwijlen hopen sij dat het padijgewas tot Boelecomba en
Bonthain onvermindert de sware droogte nog tamelijk soude slagen, en seggen dat door
dit inconveniënt mitsgaders de invasie der vijanden en het gebrek aan landbouwers en
buffels de noorderprovintie dit jaar niets naamwaardigs aen thiende had kunnen uytleveren,
maar dat men egter nog 5897 bosschen ingesamelt en vertrouwen had op een
ruymen oegst in den aanstaende, aangesien deze landstreek nu in ruste en den onderdaen
in staat gesteld was om desselvs akker te bebouwen.
Hiervoren reets gesproken sijnde van de komste des hoofdkonings van Mandhar
op Macasser en om wat reden denselven weder na zijn land was vertrokken, geven de
ministers nu te kennen dat hij op sijn arrivement haer had laten bootschappen eenelijk
tot ’s Compagnies dienst gekomen te sijn en van niemand anders dan van den gouverneur
ordre te willen ontfangen, dog dat den Bonijsen jongkoning teffens ook niet
verzuymt had de ministers te komen verstendigen dat het een seer oud gebruyk was
dat die natie niet dan met voorkennis van het Bonijse hoff en onder convoy van desselvs
gecommitteerdens in ’t casteel Rotterdam verschenen was, met versoek dierhalven dat
dese usantie mogte geobserveerd werden, also een schielijke verandering in dese tijd
van onlusten veel gemompel onder sijne onderdanen soude verwecken, onaangesien
hij gaarne beleed dat Mandhar een bondgenoot op sigselve en geen relatie met Bonij
had, maer dat deze menschen door een usurpatie der vorige Bonijse koningen bijna
niet beter wisten dan onderdanen van Bonij te sijn. Omme alle hetwelke men voor ditmaal
de instantie van Bonijs jongkoning toegestaan had, in persoon soude binnengeleyden,
hetgeen ook geschiet was, wanneer de Mandharesen op een plegtige wijze aan
de Compagnie trouw gesworen hadden, gelijk dien hoofdkoning vervolgens bij diverse
gelegentheyd sijn veneratie, gehoorsaemheyt en respect voor de maatschappije aen
den gouverneur Smout had betuygd.
Gemelten Smout had ook een assopiatie soeken te treffen tusschen den Bonijsen
vorst en den prins Aroe Tanette, omdat sodanigen tweedragt binnenslands niet veel
goeds maar integendeel veel verwerring en verstroying onder de Bonijers soude kunnen
veroorsaken, dog desselvs pogingen hieromtrent waren vrugteloos geweest, omdat
Sijn Bonijse Hoogheyt tot geen accomodement te brengen was, supponerende de
ministers dat de oorzaak daarvan was een bedugting die in denselven resideert dat bij
een getroffen verdrag tusschen hem en Aroe Tanette sijn verkregen gezag aan het waggelen
soude geraken, en hij bij overlijden van d’ oude koningin werk hebben om desselvs
sijn presenten titul van jongkoning te behouden, aangesien desselvs geboorte
met aspect tot den Bonijsen kroon geenzints konde opwegen tegen den edeldom van
Arou Tanette, invoegen de ministers van gedagten sijn dat den laestgenoemden een
schone breydel soude wezen om indien het in der tijd nodig mogt werden het hoff
van Bonij binnen de palen van sijn bestek te houden. Dog d’ oude vorstinne die dit
sodanig ook scheen begrepen te hebben, had om het voorsz. inconveniënt eenigermaten
uyt den weg te ruymen de ministers laten weten dat sij besloten had haar broeder
den jongkoning voortaan te velde te laten trekken met de alleen aen koningen
eygene eeretekenen van sekere inlandse instrumenten mede te voeren. Desniettemin
hield Arou Tanette (die nu bekend stond voor Crain Aganonjang ter saké hij den

