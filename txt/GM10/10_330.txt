werden overgebragt, en dat den oya berquelang daartoe teffens sal bewoogen werden
door onse betoonde inschikkelijkheid, gelijk denselven heeft gedaan omtrent de compleete
vereffening des agterstal van den vorigen oya bercquelang, dewelke ten aansien
van sijne daartoe verleende ordre alsnu ten vollen voldaan weesende heeft men denselven
onse dankbaarheyd onder een beleeft compliment betuygd met versoek van in
’t vervolg de residenten soowel op Siam als tot Ligoor in de belangens van U Wel
Edele Hoogagtbare te willen beschermen, en welkers effect dan gevolgelijk tot onse
nadere advijsen moetende blijven uytgesteld, sullen wij ten vervolge onser vorige communicatie
van het g’arresteerde op het voorwaarts geciteerde schrijvens der bediendens
alverder noteeren hoe wij de dispositie derselve ten belange van het vervalscht bevondene
’s Compagnies standgewigt voor welgedaan hebben aangesien, en wijders dat wij
gelijk bereets hiervoorwaarts geciteerd vandaar hebben laten opkomen het opperhoofd
Theodorus Jacobus van den Heuvel, en in sijn plaats aangesteld den tweeden van dat
comptoir Willem de Ghij, met een bevordering tot koopman en ƒ 60 ter maand onder
een vijfjarig verband, om reedenen het ons uyt de omstandigheeden van saken is
gebleeken dat denselven niet wel langer met het Siamse hoff heeft konnen overweg
komen, en hebben wij wijders des laastgemelten plaats vervult en met opgedagten
bodem Den Dam van hier laten vertrekken den ondercoopman Nicolaas Duyt,
omtrent welkers gemaakte verandering wij de gunstige approbatie sullen blijven afwagten,
aangesien wij niet mogen twijffelen off den zelven De Ghij sal sig dese verkregene
benevolentie door den waren ijver tot de behartiging van het intrest Uwer Wel
Edele Hoogagtbare soeken waardig te maaken, terwijl wij almede hebben geordonneerd
dat den voorsz. Van den Heuvel met gedagten bodem tot onswaards sal werden
transport verleend na alvorens aan sijn vervanger te hebben gedaan een behoorlijk
transport en overgave van alle ’s Compagnies effecten met agterlatinge van een compleete
en distincte memorie de belangens van U Wel Edele Hoogagtbare in dat rijk
concerneerende.

China
Den handel in China alschoon dezen jaere niet volkome aan de verwagtingh voldaan
heeft vermits de peper, Siams en Bancas thin, en het caliatourhout vrij minder
advancen hebben afgeworpen als in de voorleede jaren, ja het swart ebben- en sandelhout
met eenig verlies heeft moeten omgeset werden, gelijk ook de teruggebragte
blauwsel om zijn bleekheyd en de gerafineerde camphur om sijn vervalsingh alhier bij
vendutie wel 31j^ en 17^ percento minder als den inkoop gerendeert hebben, waarvan
de geweese supercargas Christoffel de Marre, David Brouwer en Jan van Rijkevorsel
bij een nader vertoog ter onser ordre sodanige reeden en verandwoordinge hebben
gegeven als U Edele Hoogagtbare bij dat geschrift des gelievende sal consteeren,
hebben wij ons nogthans ditmaal met de advancen van 16? percento ofte na aftrek van
alle lasten en ongelden met 33| ten hondert gelijk reeds bij ons onderdanige van 5 april
laastleeden per de scheepen Ruyven en de Jonge Wilhem reverentelijk is aangetoont
moeten vergenoegen.

