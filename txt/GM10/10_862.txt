hieronder nog veele afgeleefde, zieke en andersints tot den dienst onbequame subjecten
begreepen waren, ’twelk haar incapabel maakte om de wallen van dat uytgestrekte
casteel na behooren te bezetten veelmin dat men zoude derven hopen daarmede iets
van belang tegen een vyand te kunnen onderneemen, terwijl hunne navale magt bijna
niet noemenswaardig was, als eenelijk bestaande in 2 chialoupen en 4 pantchiallangs,
die nogal heel schaars en voor een gedeelte met inlanders bemand waren.
Bij de laaste aparte brieve van 14 september geven de ministers kennis hoe zij in
hun vermoeden wegens het suspect gedrag en gevaarlijke desseynen van den koning
van Tidoor versterkt waren ter oorzake van twee moorse brieven door den secretaris
van Zijn Hoogheyt, gemelte Abdul Raoef aan zijn broeder Abdul Cadier wonende tot
Ternaten, geschreeven, en aan onse tolk, op Tidoor wezende, ter bestelling gegeeven,
welke twee brieven dien taalman aan den gouverneur had ter hand gesteld, en dezen
laasten vermoedende dat dies inhoud iets bijsonders mogte behelsen, had dezelve
laten translateeren. Als wanneer uyt de eene met verbaastheyd ontwaard wierd een
berigt dat alle Papoese koningen, Maba, Weda en Gebaresen, met eene zee-armade van
80 correcorra’s in aantogt waren omme op Halmahera een invasie te doen. Hoewel den
coning van Tidoor daarbij teffens verschoond was, alsoff hij zulx had getragt te beletten,
en evenwel baarde die ontdecking in de ministers geen geringe suspectie wijl zij
niet konden denken dat zoo een considerable magt bijeengebragt zoude zijn, eenelijk
met oogmerk om drie Alphoerese negorijen op de cust van Halmahera (behorende den
koning van Ternaten) te destrueeren. Ook konden zij, zoo zij zeggen met reeden, geen
twijffel slaan aan de waarheyt van de tijding door een koninglijke secretaris, die sulks
konde en moeste weeten en door den eenen broeder aan den anderen geschreeven
welke men niet konde bedenken, waaromme malkanderen onwaarheden souden willen
op den mouw spelden. Derhalven in hun bijeenkomst van 30 augustus jongstleeden
die zaake overwogen hebbende, en schoon men met nog geen volkomen bewijs van
eenig verraad tegen de maatschappij daaronder schuylende konde aantoonen. Egter
omdat zulx niet alleen mogelijk maar ook selfs waarschijnelijk was, dat de Tidoresen
met het armeeren van sodanigen vloot eenige groote desseynen moest voor hebben,
hetgeen tog hoedanig het ook mogte wezen voor d’ E. Compagnie niet als nadeelig
konde zijn, besloten de ministers ten dien dage hen nader zooveel mogelijk in postuur
te stellen om tegen alle ondernemingen ten nadeele van d’ E. Compagnie in het werk
gesteld werdende zig behoorlijk te konnen defendeeren. Ten dien eynde hadden zij
alle pennisten, ambagtslieden gewapent en ’s nagts binnen het casteel doen verblijven,
verders goede ordres gesteld daar het vereyschte. Intusschen viel de tweede brieve in
haar hand, die almede getranslateerd zijnde vonde men den inhoude nog vrij bedenkelijker
als die van d’ eerste, want daarin word gesproken van een verkiesing tusschen
d’ E. Compagnie en de Spanjaards. En schoon den schrijver zijn broeder tragte af te
raden van de parthij van de laaste, zulx quam niet voort uyt een ware genegentheyd
voor de belangens, maar uyt een vreese voor de wapenen van d’ E. Compagnie. In voegen
den schrijver zijn broeder schijnt te raden om zig zoolang buyten spel te houden,
totdat men ontwaaren zoude na welkers zijde het fortuyn zoude willen inclineeren.
Wijders voorondersteld den inhoude dier briefje dat er op Tidoor een propositie op
het tapijt moest zijn geweest, off nog is, omme met den Spanjaard een verbond ter
ruyne van de maatschappij aan te gaan, en dat den secretaris Abdoul Raoef zijn broeder
in de zaak moest om raad gevraagt hebben, en oversulx dat voorstel selfs aan
het hoff en bij den koning in overweging was genomen, maar zig te zwak oordeelende
om tegen d’ E. Compagnie te zullen konnen standhouden, was die natie alsnog van
eenen openbaren afval wedergehouden. De ministers voegen erbij dat zij niet behoefden

