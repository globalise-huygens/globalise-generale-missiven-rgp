geld aan de onse uyt de munt af te geeven voordat dit geschenk voldaan was, waartoe
men dan almede resolveren moeste om de aanstaande noordervermunting geen
verhindering toe te brengen, en men dog tegens geweld niet op en konden.
Naa dese afgeperste wellekomstgift was de begroeting van den nawab door het
opperhooft en secunde van Cassembazaar na genoegen volbragt zijnde zeer vriendelijk
ontfangen en evenals de Engelsen ijder met een paard en eerekleed vereerd en
bovendien nog met roosen-etter beschonken.
Dog verscheyde hovelingen moeste mede de handen gevult werden met 550 ropia’s,
off de helft van hunnen eysch, dat zij ook al niet hadden kunnen ontleggen om de
genereusiteyt der Britten tegens dese bedelaars van aansien, onder voorwaerde dat zij
de parawana en verdere versogte gunstbrieven zouden helpen verkrijgen. Nog waren
bij de begroeting aan ongelden ropia’s 521, 4,- gevallen, zijnde iets meerder als anno
1731 in diergelijk geval geguastreert was, door de onbruykbaarheyt der weegen na
Moxudabaad, waarna dan eyndelijk meergemelte parawana was verkreegen, willende
den secretaris daarvoor ook nog gaarne de handen gevuld zijn. Alle welke spendatiën
door de Cassembasaarse bediendens in dese gelegentheyd gedaan daar de Houglijse
waren gepasseerd als onvermijdelijk, gelijk zij verhoopten dat deselven alhier ook
zodanig zouden werden geconsidereert.
Aan de Francen die niettegenstaande haren aanwassende handel nog voor
geen vermogende coopluyden wierden aangesien en dierhalven ook zoo veel eere als
de onse niet was aangedaan, had dese welkomstgift te staan gekomen in alles op
36. 000 ropia’s, behalven nog 11. 000,- wegens een begaane manslag door een haarer
particulieren.
Den nawab uyt Orixa weederkerende wilde berigt wesen wat men van de gevlugte
souba Moried Coelichan vernomen had, waarop zij met de uytterste onverschilligheyd
geantwoord hadden dat zij zig aan die zaak niet laten gelegen zijn ook niet anders
daarvan vernomen hadden als dat er volgens berigt van den Bellasoorse chirurgijn
verspreyd wierd dat hij gevlugt was, maar dat men met zekerheyd iets vernemende
Zijn Excellentie immediaat daarvan kennisse zouden geeven; waarmede alle argwaan
benomen en het hoff genoegen gegeven was.
Den fausdaar had den heer directeur versogt als naast bij der hand zijnde
50. 000,- ropia’s na Bellazoor te remitteeren, om zijne vijanden aldaar het hooft te
bieden, dog vergeefs, omdat het vaartuyg blijvende off de vijand de overhant krijgende
men er voor zoude moeten respondeeren, behalven dat dit met de onzijdigheyd daar
men zig altijd stipt aan gehouden had geensints zoude convenieeren. Egter hadden zij
den Francen directeur daartoe weten te persuadeeren, maar de tijding ingekomen
zijnde dat Orixa al weder onder de gehoorsaamheyd van Mirsa Bakerhan, schoonzoon
van den gewese souba Moreid Coelichan, gebragt was, was hij nog geluckig daar afgekomen.

Hagie Hameth quam opnieuw de ministers lastig vallen om 200. 000 silvere en
10. 000 goude ropia’s na Pattena te remitteeren, ’tgeen zij almede beleefdelijk van de
hant weezen onder voorwendsel van ’t gevaar dat in het overmaken dier penningen
gelegen was, die aldaar weynig aan handen zijnde ook geen wissel konde geaccepteert
werden.
Waarop die minister met een veel lastiger commissie voor den dag quam, bevelende
dat de onse met de Francen en de Engelsen, die volgens zijn zeggen de Bengaalse
Golff in bedwang hadden, als Bakerchan, wiens schoonvader na het Dillijse hoff was
opontboden, door hem zodanig was in ’t naauw gebragt dat de vlugt te water zoude
moeten nemen, sulx te beletten, met bedreyging indien die rebel, zo hij hem noemde,

