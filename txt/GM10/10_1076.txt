Passourouangers op de vlugt gedreven, mitsgaders ordre gesteld hadden dat die negorij
wat wierde versterkt. Hebbende na die verrigting aan het provisioneel opperhooft
De Klerk buytendien nog gerapporteerd, dat het volk van Lamadjang en Malang
meerendeels elk na hunne woonplaatzen gekeert en door een zendeling van den gewezen
depattij Wangsanagara aan haar verhaalt was dat dien depattij zijne betragting
maakte om zijn magt zooveel mogelijk te versterken en de qualijk gezinden uyt te
roeyen, terwijl ged. regenten op de grensen van hare districten ook goede ordre gesteld
hadden. Daarentegen melden den commissaris c. s. bij dienzelven brief van Rembang,
dat aldaar en op Lassum tusschen de vorige en tegenwoordige regenten wederom
eenige tweespalt vernomen werd en dat de houtkappers zig uyt vreese voor de Madureesen
eenige tijdt hadden geabsenteerd, dog nu haar diensten weder quamen waar te
neemen. Invoegen de inwoonders van Lassum op de aannadering van 2500 Madureesen,
dewelke door dat district weder na hun land getrocken waren, ook na Rembang
gevlugt, dog sedert weeder na hare logementen gereverteert zijn. Waarbenevens de
jongste Rembangse missive van den 5e january nog komt te dicteeren, dat den tommongong
Marta Poera door de grensen van Sesela en Warong na Grobogan getrocken
is en den regent van Warong in steede om in ’s E. Compagnies bescherming aangenomen
te worden, hoewel den commissaris c. s. het finaal antwoord daarop vooreerst
dralende gehouden en van de gewezen regenten tot Damak, Padmanagara en Marta
Diepoera schrijvens ontfangen hebben, waarbij dezelve zig verschoonen en betuygen
door den tommongong Mangoenoneng misleyd en in die verbeelding geweest te zijn,
dat d’ E. Compagnie den Ceylonsen prins tot keyser verkoren hadde. Zeggende voorts
liever met de dood gestraft off verzonden, dan eene der keysers overgegeven te willen
worden. En tot Japara wierd ook pardon versogt door zeker hooft der rebellige
Javanen, genaamt Soera Dikjaja, broeder van den adepattij Tsjitrasoema, waaromtrend
den commissaris c. s. den resident hebben gerecommandeert om dien knaap op
een onverschillige wijse, sonder hem eenige ergwaan te geeven, aan te raden zig na
Samarang te willen vervoegen. Dan dewijl U Wel Edele Hoogagtb. nopens den uytslag
van die berigten tot nog toe niets met eenige zekerheyd ter kennisse kan gebragt
worden, zullen wij, sonder ons dienaangaande met eenige gissingen op te houden, hier
verder met eerbied noteeren dat de negorije Tinker, die den soesoehoenang tot een
nieuwe residentieplaats komt voor te stellen, door capitain Hohendorff bij zijn later
schrijvens van den 10e januarij daartoe gantsch niet afgekeurt werd. Mitsgaders dat
den commissaris c. s. op de nadere gedane vertooning door het provisioneel Sourabaays
opperhooft De Klerk wegens de nootzakelijkheyd dat hij aldaar met eenige magt versterkt
wierde, ’t schip Vlissingen met 100 inlandse militairen derwaards gesonden en
hem ook toegeschikt hebben den brief jongst door dese regeering aan den pangerang
geschreeven, nevens een copia translaat ter zijner narigt, met bevel om deselve bij
onverhoopte quade ondernemingen off suspecte conduites van den pangerang te
bestellen en anders niet, waarvan wij den uytslag nog tegemoet zien en het beste verhopen
willen. U Wel Edele Hoogagtb. inmiddens nopens het vervolg deser oorlogshistorie
reverentelijk communiceerde, dat ons op den 1 le maart wederom is aan handen
gekomen een nadere aparte Samarangse missive van den 17e febr. met berigt dat de
nog in de Mattaram te vindene Chineesen zig, nevens het volk van Maas Grindie,
weder verzameld en een leger van 600 Chineesen, mitsgaders 5000 Javanen, bijeengebragt
hebbende, opnieuw een deel onlusten aangeregt en zoowel den tommongong Soerabrata,
als den ingabey Soera Wikrama op de vlugt geslagen hadden, avanceerende
vervolgens tot op twee uuren na aan Cartasoera, voornemens om die plaats weder te
attacqueeren, dog capitain Hohendorff hun spoedig met 6 compagniën van zijn volk

