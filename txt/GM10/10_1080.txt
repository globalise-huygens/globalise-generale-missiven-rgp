Bantam

den sulthan Lampong in de maand october des gepasseerden jaars, mede
aan dese regeering heeft gesonden den pangerang Kalasie met een klagtschrift, behelsende
dat een getal van 79 aldaar weggelopene slaven tot Bantam reeds 10 maanden
aangehouden waren en dat het den koning in stede van deselve te largeeren, nog
behaagt hadde den voormelde pangerang sijn krits, waarvan de scheede met goud was
overtrocken, af te neemen, ons oversulx versoekende om maintenue tegen zodanigen
onredelijke behandelingen. En aangesien de gesanten van den Bantamsen sulthan
onder de conferentie hierover onderhouden en ook kundschap gegeven zijnde van een
hiermede gelijkstandige doleantie der regenten uyt de Bataviase bovenlanden, hebben
belooft haren koning sulx ten eersten te zullen voordragen, zonder dat men van des
sulthans antwoord egter in al die tijd iets quam te verneemen. Zoo hebben wij Zijn
Hoogheyt die bij voorsz. missive voor ogen gebragt en in vrindelijke termen aangemaand
om dierwegens eene genereuse en billijke behandeling te willen plaats geeven
en ged. krits weder te laten restitueeren, teneynde de tusschen het volk van Bantam
en Lampong heerschende verbittering eens verdweenen te zien. Waartoe wij van onse
kant geen middelen onaangewend laten, maar hun wederzijds zooveel genoegen tragten
toe te brengen als maar immers sonder prejuditie van ’s Compagnies belangen
geschieden kan. Want om de meermelde sendelingen van den Bantamsen vorst geen
de minste reden te geven waaruyt somtijds eenig malcontentement bij deselve zoude
op te vatten zijn, zoo heeft den ondergetekenden gouverneur-generaal haar onvermindert
ons sub 19 december genomen en U Wel Edele Hoogagtb. bij reverente letteren
van den 14e jan. des volgenden jaars bedeelt arrest, om genoegsaam alle de voor
hem op ’s Compagnies kosten gegevene gastmalen af te schaffen, laten sondeeren off
zij er ook op zouden gesteld wezen dat men harenthalven, na het exempel van anno
1738, een afscheydmaal quam aan te regten. Dog die ongelden heeft men bespaart,
vermits uyt die menschen duydelijk bespeurt wierde, dat zij van zulk een voor haar
nietmin lastig tractement, vrij liever wilden g’excuseert als daarmede onthaalt zijn,
alhoewel wij nogtans niet gemancqueert hebben hun voor den koning haar meester
mede te geven eenige zo vaderlandse als Indische manufactuuren en andere snuysterijen,
die men weet dat dese personagiën het beste bevallen.

