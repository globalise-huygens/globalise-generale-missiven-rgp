strafwaerdigh den door Sijn Hoogheyt gepatrocineerd werdende kiay aria Salla
Martha sig alverder heeft gecomporteert, item hoezeer den radeen Sjacra Nagara de
Compagnie heeft tragten gehaat te maeken bij den Lamponder met dezelve aan te
seggen dat de weggelopene en in dat district te vindene slaven benevens haere meesters
zoude opgevat en herwaarts overgezonden om swaer gestraft te werden, waardoor
ook eenige Lamponders gevlugt dog op betere onderregting weder terughgekeert zijn,
mitsgaders bij den vorst ten kragtigsten te doleeren over het assurant en stout bestaen
van den Bantamsen kiay aria Gorik, die de hardiesse heeft gehad uyt naam en vanwegen
den ondergetekende gouverneur-generaal en die van Bantamsen sulthan van
eenentwintig Lamponders de kritsen dewelke sij benevens nog een menigte harer
mackers over twee of drie jaren van den Palmbangsen vorst hebben verkregen op de
verzogte adsistentie door deselve tegen die van Bantam af te vorderen, en na sig te
nemen, sonder dat dierwegens ooyt eenige mentie is gemaekt door Zijn Hoogheyt aen
deze regering; welk arrest deser tafel dan ook op den 24e november laatstleeden is te
werk gestelt en aan Sijn Hoogheyt afgezonden een ampelen brief waarbij men ook op
desselvs gedaen verzoek aen den Bantamsen gezaghebber Holsteyn na het aangetekende
bij zijn herwaarts geciteert schrijven van den 29e junij deses jaars om te mogen
weten waar de voorwaarts geciteerde pagger soude werden opgeregt, en ter voldoening
aen het g’arresteerde ter voormelte sitting van den 24e aug., denzelven heeft aengetoont
dat men ten gemelte dage goedgevonden had evengenoemde vastigheyt te laten
extrueeren in de negorij Mangala, gelijk men alsnu de eere heeft U Wel Edele Hoogagtbaere
sulx mede ter kennisse te brengen, niettegenstaende dies opbouw ter deser
plaatse na den teneur onzer onderdanig schrijven aan U Wel Edele Hoogagtbaere van
den 31e januarij en 5e april dezes jaars geensints konde voldoen aan het oogmerk dezer
regeering, als te veel van de limietscheyding gelegen, waartoe wij uyt dien hoofde ook
niet soude zijn overgetreeden indien ons de naderhand successive ontfangene berigten
niet van het contraire hadde overtuygt, dewijl ons daeruyt dog wel voornamentlijk
bij het rapport van de gementioneerde commissianten De Marre en Brouwer is
tevoren gekomen dat gedagte Mangala niet en is gelegen aan de mond van de revier
gelijk ons door den Bantammer was opgedist, maer wel veertigh mijlen van de oever
des strands en vanwaar niet verder dan tot aen de pagger Dewa, dewelke 7 a 8 meylen
dieper landewaart leyt, met eenig noemwaardig vaartuyg kan werden gevaren,
’tgeen ons in overweging heeft doen nemen dat wanneer men eens aen ’s vorsten inclinatie
quame te voldoen en deze houte pagger op te regten in de negorij Packouan, die
nog sestig meylen hogerop van Mangala en dus ruym hondert mijlen van de stranden
aan de grensscheyding gelegen legt, hoeseer wij onze manschappen soude dringen in
een omstandigheyt dat men in cas van noodzakelijkheyt genoegzam ten eenmael
onvermogens soude sijn haar met den eersten eenige adsistentie te kunnen bieden,
buyten dat het ook een oneyndigh werk soude sijn de provisiën en hetgeene verder
voor de dienaeren van U Wel Edele Hoogagtbaere in die vastigheyt soude dienen
gebragt te werden eerst met een onzer vaartuygen tot voor Mangala off Dewa, en
vandaar met kleene vaertuygen nog sestig meylen te doen opvoeren onder opsigt van
een a twee Europeesen, die immers soo wel bloot soude gestelt sijn aan de moortsieke
handen der Bantammers en Lamponders als ’t kleen getal manschappen in de vesting
op Packouan dewijl die indien al eens sooverre wierde opgevoert geheel en al in haar
magt soude wezen gestelt. Alle welke inconveniënten ons hebben doen vaststellen ter
voorzijde negorij die pagger te laten opregten, voornamentlijk omdat de gementioneerde
negorij Mangala mede op de grensscheyding gelegen legt, en in sigselfs van een
seer goede situatie is, mitsgaders in staat om de hostiliteyten der Palmbangers, indien

