mogen ontmoeten, wanneer de saken weder herstelt, en ook verdelgt off uytgeroeyt
zal zijn het gespuys der rebelleerende Chineesen, waarvan men alhier ten vervolge van
het aangehaalde bij onse letteren van den 31e october en eersten december passato zullen
ternederstellen, hoe dat ingevolge onse genomene resolutie dierwegens gelargeert
zijn geworden alle zodanige Chineese vrouwen en kinderen als in ’s heerens boeyens
’t ambagtsquartier en het Chinees hospitael ter eerster instantie zijn geplaast en onderhouden,
en met dese toestemminge dat zij ten opsigte der slaven die aldaar mede zijn
gebragt geweest en haar toekomen zig konnen addresseeren aan den Raad van Justitie
deses casteels, teneynde aldaar de wettigheyt van dies eygendom te vertonen en na
bekomene dispositief dit gratis sal moeten werden afgegeven, deselve na zig te nemen
met de betalinge van de boeygastes alleen, zonder eenige andere ongelden te dragen,
terwijl de overige slaven waartoe geen eygenaars komen op te doen, wij uyt voormelte
boeyens hebben laten overbrengen in Compagnies ambagtsquartier, teneynde aldaar
dienst te doen tot tijd en wijlen dat mogte komen op te dagen degeene die bij edictale
citatie zijn ingedaagt tot het bewijsen hunner pretensiën op alsulke lijffeygenen.
Ondertusschen heeft men niet alleen op de communicatie van den gesaghebber tot
Bantam Hendrik Holsteyn, dat den koning aan hem hadde doen overgeven 31 Chineesen,
mansvrouwen, kinderen en lijffeygenen, dewelke na derwaarts gevlugt waren,
mitsgaders dat deselve een plaats hadde aangeweesen op Carangantoe, zulx goedgekeurt,
maar ook op zijn gedaan versoek geadsisteert met 4000 pees rondscherp,
2 brandspuyten en 1000 pees brandemmers, om in cas van noodsakelijkheyt sig daarvan
te kunnen bedienen tot de meeste beveyliging van ged. plaatse, alwaar en ook
langs Java die natie tot nog zig geheel stil komt te houden, en zomede op Cheribon,
welkers princen met hare eygene vaartuygen na herwaart hebben overgesonden een
getal van 148 van hier gevlugte Chineesen, dewelke zij aldaar hadde laten oppakken
met nog 30 andere die in de herwaartsreyse zig van het geweir der Javanen meester
gemaakt hebbende, eenige derselve hadde gequest, dog hetgeen door de laatst zoo wel
is gerevengeert met ontweldiging van ged. kritsen, dat alle de voorsz. 30 stux zijn om
’t leven geraekt, en daarom hebben wij de overige aangebragte in de boeyens laten
overbrengen, met en benevens nog 86 Chineesen, die almede vandaar ditheen waren
overgevoert om door den regter te werden g’examineert, aan dewelke men sulx
gedemandeert en ter arrest van den eersten november passato verstaen heeft van onse
verleende amnestie niet te laten profiteeren de Chineesen, dewelke na dies publicatie
en na bekomene voorkennisse vijandelijke mogte hebben geageert, maar integendeel
de commandanten aan de voorsz. buytenposten te beveelen alle degeene die gewapent
hare sterktens mogt komen te passeeren zonder haar in submissie aan te geven, te
massacreeren, om dus dien quaatwilligen hoop zooveel mogelijk te verkleynen. Van
welk geboefte hier nader zullende moeten gesproken werden, zullen wij alvorens gewag
maken nopens eenige andere poincten die men als ten beste van dese colonie en dies
ingesetenen verstaan heeft te laten geschieden, waarvan wij eerstelijk zullen bekend
stellen hoe dat men aan den sabandhaar en licentmeester Zacheus Stoesak heeft gedemandeert
omme 10 stux Chineese vaartuygen, welke te deser rheede te vinden waren
en waartoe zig geen eygenaars opdeden, na een behoorlijke taxatie over te geven aan
eenige burgers te deser steede, teneynde daarmede alderhande levensmiddelen van Java
af te halen, dewijl eenige derselve om ged. vaartuygen hadde versoek gedaan, en men
ook mits de ontstane revolte zodanigen toevoer wel komen te benodigen, waaromme wij
dan ook aan de ministers van Java hebben aanbevolen om de ingesetenen aldaar te
encourageeren tot de herwaartskomste met voorsz. levensbehoeftens, hetgeen ook van
die uytwerking is geweest, dat men dagelijx een goed ontset van het een en ander bekomt.

