dien slaev onder het slaen dood soude zijn gebleven, maar dat hij door andere toevallen,
en het schielijk drinken van kout water, eenigen tijt daarna eerst zoude zijn
gesturven, en dat overzulx gemelde Broek geen andere misdaed of foute hadt begaen,
dan het stil begraven van desselvs slaev in zijn huys, behalven dat de proceduuren ook
seer defectieus waeren, had den fiscael g’ordonneerd te apelleeren, en in plaatse van
denselven spoedig daarop af te vaerdigen, was hij na verloop van maenden lang in
de boeyens overgesonden met zijn proces, daar het immers een bekende saké zij, dat
langduurige detentie selver een straffe is voor degeene die deselve verdient heeft; zijnde
vervolgens gemelt proces in cas de appel voor den agtb. Raed van Justitie deses casteels
vervolgt en afgedaen, wanneer gemelte Abraham Broek alhier bij uytsprake getriumpheerd
heeft.
Middelerwijlen heeft men bij gemelte onse rescriptie niet ongeremarqueert gelaten
de beantwoording der extracten Uwer Wel Edele Hoogagtb. gerespecteerde missive
van dato 3 september 1735 door den gouverneur Storm gedaen, en dientwegen
aan te merken dat den gouverneur zijne eere, dien hij daerbij zo gereed komt te zeggen
in de vermeerdering van den goudhandel te stellen, wel zoseer soude betragt en
voorgestaen hebben, in gevalle Zijn E. in dien tijt dat hij het goud onder de hand van
den afgegane resident van Gorontale Jan Nebbens heeft laten incoopen, verklaringen
dierwegens hadde laten beleggen, en op dies fundament gemelte Nebbens als een benadeler
van d’ E. Compagnie in particulieren handeldrijver had doen aenspreken door
den officier, gelijk als men dat sedert alhier heeft moeten doen terwijl denselven ter
deser hooftplaetse present is geweest. Dog overmits gemelte Nebbens kort daerna is
komen te overleyden, so heeft men onnodig g’agt, van ’t een en ander de bewijsen uyt
Ternaten te requireren, dat men andersints hadde goed gevonden door de bediendens
te doen besorgen. Voorts zoude den gouverneur Storm ook vrij beeter gedaen hebben
in gevalle hij het goudt in den boedel van den overleden Manado’s resident Thomas
Heymans gevonden, en ook dat onder de hand van voormelte Nebbens is ingekogt,
voor d’ E. Compagnie hadde aengeslagen, in stede van het selve aen te nemen tegens
1 1 rijxd. de reael swaerte, of 1 rd. meer als de prijs van d’ E. Compagnie mede brengt,
waeromme men dan ook verstaen heeft door den gouverneur Storm vooreerst het
voorsz. meerder bedragen te laten vergoeden, en dan nogh mede (bijaldien de betaling
in contant mogte wesen geschiet, gelijk het ons toescheen) de schade die d’ E. Compagnie
geleden heeft door het gemis der 50 percento die andersints op de lijwaten zouden
zijn geprofiteerd indien die volgens de ordres ten bedrage van de helft waeren
afgelangt, onder ernstige recommandatie in den aanstaende omtrend diergelijke saken
met meerder attentie te werk te gaen, en bij wederontdecking van diergelijke morsserijen
het te bekomene goud aen te slaen ten behoeve van d’ E. Compagnie, in stede
van voor betaling aen te nemen. Ondertusschen zijn wij ook seer ontstigt geweest over
de misselijke en aenstotelijke uytlatinge van den gouverneur Storm bij voormelte
b’antwoording der vaderlandse extracten, daer Zijn E. zegt “dat het notoir was, dat
perzonen die experiëntie van saken hebben, tot de directie van dat gouvernement seer
nut, nodig en dienstig zijn, maar dat Zijn E. onder welduyding betuygt, het seer ongeluckig
te wezen een langen tijd op die plaets te moeten continueeren, eensdeels omdat
een gouverneur aldaer, die zijn werk maekte van met eere en goede consciëntie te dienen,
en ’s Compagnies belangen boven sijn eygen intrest ter herten neemd, behalven
desselvs ordinaire bezoldingen en emolumenten geene de minste verdere douceurs
heeft, off kan hebben, in welken opzigte een considerable differens was tusschen ’t een
off andere gouvernement, onder dewelke menige waeren, daar men om de voordeelen

