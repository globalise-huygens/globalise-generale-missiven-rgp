Wat van de Manuaarse roovers vermeldt is bij Nagapatnamse missive van den
24e junij hebben wij U Edele Hoogagtb. bij den onsen van 28 november reets ter kennisse
gebragt. Bij de nadere advisen der ministers blijkt dat geduurende de verschillen
tusschen den gesneuvelden nabab Sahib Jadde en den in desselvs plaats gesuccedeerde
serlaskeer Annawardichan verscheyde rooftroupen van de caste ellewaars te
voorschijn quamen, plunderende tot digte bij Palicol, en daarom door de residenten
20 extraordinaire pions in dienst waeren genomen, waarna de Mazulipatnamse bediendens
haar nog hadden toegesonden een sergeant, een corporael en 12 gemeene zoldaten,
hetwelk soo als die bediendens bij haeren brief van den 13e october noteeren,
die roovers had afgeschrikt, om een kans op dat comptoir te wagen, maar zij waeren
oorsaek geweest, dat de dorpelingen daeromher uyt hunne woningen gevlugt waeren,
en dat den nabab Annawardichan na derwaarts eenen Sawaschan gesonden had
met 8000 man, om die stroopers op te soeken die op zijn komst zig weder na haere
schuylhoeken geretireerd hadden, en souw wijders voorsz. nabab med de Manuaren
overeengekomen zijn, om de bestiering van eenige landen aan deselve op te dragen,
hetgeen zij ook pretendeerden aan den Mazulipatnamsem fausdaer, speciael over het
land dat onder Condapillij sorteerd, en in voorige tijt is geregeerd geworden door den
vermaerden Manuaer Apparauw. En vermits haar sulx geweygerd wierd, waeren zij
met 5 a 6000 man bij Bezouar genadert met intentie om den voormelte fausdaer, die
zig in dat fort met 5000 pions en 400 ruyters bevondt, te attacqueeren, daer hij zig egter
weynig aan kreunde, latende dagelijx vier of vijf van die roovers de kop voor de voeten
leggen. Dog uyt vreese voor dat volk hadden de bediendens de militairen nog tot
Palicol gelaten, temeer wijl meermelde fausdaer na Golconda stond op te gaen tot het
afleggen van een compliment aen den nieuwen bestierder aldaer Annourlachan, die
daartoe was aengesteld door den heer Nizamulmolk op zijn vertrek na Dhillij, alwaer
hem den keyser minnelijk had ontfangen, en alles klaer wierdt gemaekt om den
Persiaensen generael Thamas Coulichan, die reets op het gebiedt van den mogol
omtrendt een maendt reysens van voorsz. hofplaats genaderd was, met onderlinge
magt tegen te gaen.
Werdende eyndelijk wegens Bimilipatnam bij Nagapatnamse missive van den
24e junij nogh genoteerd gevonden, dat aldaer den duan van den serlaskeer gekomen
was van Visiagapatnam, alwaer hij den negotie van de Engelsen hadt doen stil staan,
en van die natie afgeperst 2000 ropijen aen lakenen, benevens belofte van den serlaskeer
alle drie jaeren als een nieuw aenkomende nabab te zullen beschenken, dat hij de
Bimilipatnamse bediendens had laten aenspreeken om 1000 ropijen aan contanten tot
geschenk voor den nabab en desselvs grooten, behalven nog een geschenk tot de
bruyloft van desselvs soon, zendende, opdat dit sonder uytstel souw geschieden, 50 of
60 krijgers na de logie, die daerbinnen allerley brutaliteyten bedreven, soodat de opperhoofden
genoodsaekt waeren tot het uytschieten van 692 ropijen, behalven het bruyloftsgeschenk,
dat vervolgens na den nabab gesonden was en bedragen had ƒ 181, 1, —
in- en ƒ 352, 18, 8 uytkoops behalven 100 ropijen in contant, so tot guastos als andere
afgaven. Dog bij brieff van den 15e december schrijven de ministers dat het beschenken
van des nababs zoon op desselvs bruyloft afgedaen was med een bedragen van
ƒ 349, 18,- in- en ƒ 540, 3, 8 uytkoops, zijnde ƒ 16, 17, 14 in- en ƒ 97, 7, 5 uytkoops minder
als in anno 1735 bij een gelijkstandig getal was affgegeven en waeren de bediendens
met eerklederen beschonken.
De rust en vreede om de zuyd, bij Nagapatnamse missive van den 24e junij
gecommuniceerd, heeft niet lang stant gehouden, vermits bij die van den 15e september
vermeldt werdt, dat de mooren het rijk van Madure ingenomen, hetzelve in

