de grond der oude logie daartoe niet zoude kunnen genomen werden, als nu de novo
een voorslag te doen om door geldspendatiën bij de regenten te bewerken de verkrijging
van permissie tot den opbouw van zodanigen gebouw benevens de benodigde
pakhuysen op’ s Compagnies en andere in te kopene gronden in de Jengibander, waartoe
volgens den inhoud der secreete missive van den 28e mey en de daarbenevens overgesondene
resolutie van den 17e en 29e december bevorens alsnu goede apparentie
zoude zijn, alsoo de onse door eenen Maniksjent als van terzijde waren verwittigt
geworden dat den gouverneur daartoe zijne toestemminge zoude verleenen, in zooverre
aan hem daarvoor een present van 100. 000 ropia’s wierd afgelangt en dewijl de
bediendens vermeenen dat men met 60 a 70. 000 ropia’s het voorgestelde oogmerk
zoude kunnen bereyken, zo hebben wij bij ons antwoord op den 2e october over
Mallabaar derwaarts afgevaardigt, uyt insigte deese somma veel van de vorige gepretendeerde
500. 000 ropia’s komt te verschillen, en in den tegenwoordigen inhuur van
zooveele woningen voor de Compagnie juyst geen voordeel legt opgesloten, oversulx
goedgevonden de bediendens te qualificeeren ten voorsz. eynde een contract te mogen
aangaan waarbij sig komen te verbinden ten voordeele van ’s konings kas na den volbragten
opbouw, en eerder niet, de hiervooren gemelte 60 a 70. 000 ropia’s, ja selfs iets
meerder als het andersints niet wilde lucken, te sullen betalen, om dus door dit middel
geduurende den opbouw niet gequelt te werden met de pretensiën die men andersints
bij verandering der regenten en andere gelegentheyd heeft te verwagten, weshalven
wij vertrouwen dat sulx zal overeenkomen met de intentie van U Wel Edele Hoogagtb.,
aan dewelke wij alsnu nog te communiceeren hebben dat aan het vervaardigen der
stallingen voor ’s Compagnies animalen en rijtuygen, het siekenhuys en het voltoyen
eener militairen wagt, een somma van ƒ 1809, 18, 8 en tot het afbreeken der oude stal
ƒ 130, 17, 8, mitsgaders tot het in staat brengen van de hiervoren gemelte twee woningen
heeft moeten bekostigt werden een montant van ƒ 429, 5,- en ƒ 520, 14,- waarover men
ten naasten staat te disponeeren.

In opsigte van een Mhamet Feysalla, die sig eenelijk om de wille van zijn eygen
voordeel door toesendinge van nouvelles uyt het hoff in ’s Compagnies saaken
scheen ingewickelt te hebben, aangesien op de onse getrocken had een wissel van
225 ropia’s, dewelke egter om hem dien pas voor den aanstaande af te snijden niet
was geaccepteert geworden, dog nogtans goedgevonden een ander van diergelijke
som te negotieeren en hem deselve onder een interdict om voortaan geen andere te
trecken in dien steede toe te senden, met een voorneemen om bij d’ eerste gelegentheyd
zijne correspondentie af te schrijven, aangesien het wel konde gesteld werden
met den saakbesorger Jampatram, die men daarentegen zoude aanhouden en aan
hem uyt consideratie van zijn desolaten staat toeleggen een gedeelte van de resteerende
drieduysent aan de 6000 ropia’s door ons bij missive van de 28e aug. anno 1733 toegestaan.

