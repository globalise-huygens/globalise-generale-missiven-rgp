deselve in den beginne met voordeel hadden geattacqueert, dog naderhand niet alleen
ten eenenmaal in confusie gebragt en op de vlugt gedreven, maar zelfs vervolgd waren
tot in Cartasoera. Hebbende dat gespuys daar vooraf alles rondom in brand gestoken
en voorts ’s E. Compagnies bezetting zoo aan het agterhoff als ter zijden de passebaan
aangetast, dog na een zwaar gevegt dan wel anderhalff uur moeten retireeren
tot omtrend een mijl van daar, terwijl Hohendorff het gevaar van zulke vijandelijke
naburen vrezende en zijn kruyd reeds op drie vaatjes na verschoten hebbende, te rade
geworden was, dat rebellig rot voor en aleer hetzelve zig daar weederom quam te versterken,
met de helft zijner magt aan te tasten en des mogelijk te verdrijven, ’twelk ook
een geluckigen uytslag gehad heeft, als zijnde den vijand met agterlating van twee
vaandels en vijff bassen gevlugt en haar bevelhebber, die vermeend weerde dat Que
Panjang was geweest, door een kogel in zijn been gequest geraakt. Maar dikgemelde
capitain, ongeagt de aan dat rebelleerend gespuys toegebragte nederlage, oordeelende
dat hij daartegen op hoede en in een goeden staat van defensie diende te zijn, heeft
daarop ten eersten niet alleen om ammunitie van oorlog, maar ook om drie vaandels
Macassaars volk ter zijner assistentie van Samarang verzogt, dog den commissaris
c. s. zwarigheyd makende om die goederen illico op te zenden, vermits de Chineesen die
na derselver versoek in ’s E. Compagnies bescherminge stonden genomen te worden,
nog op den weg van Cartasoera en Oengarang gelegert en niet wel te vertrouwen
waren, besloten hebben daarmede twee dagen te tardeeren en alsdan in stede der versogte
Macassaren, 200 inlandse en 12 Europeese militairen, nevens eenige ammunitiegoederen
derwaarts te zenden, mitsgaders de voormelde pardon versoekende Chineesen
niet ten eersten ziende opdagen alverder op andere mesures te denken. Dan
dewijl die bende Chineesen verscheenen en dus de zwarigheden ten haren opsigte vervallen
zijn, hebbende voorsz. expeditie na ’t hoff ook zonder eenige uytstel effect laten
sorteeren en tegen capitain Hohendorff in een daarnevens afgevairdigde missive, hare
verwondering betuygt dat hij na zoo een enkelde attacque van kruyt en loot destituit
was, daar zij vastgesteld hadden dat hij het met zijn voorraad ten minsten 3 a 4 maanden
soude hebben kunnen stellen. Hem dierhalven waarschouwende om die behoefte
voortaan niet wederom met eerschoten off anders op een diergelijke onnutte wijse te
verspillen, met verder last om haar nopens het geadvanceerde door den soesoehoenang
aangaande, desselfs genegentheyd tot de verandering der vorstelijke residentie,
zijne consideratiën te suppediteeren. Daarbenevens hebben ze den vorst op zijn bij
brieve aan haar gedaan versoek om adjude tot de terugerlanging der goederen door
de Madureesen van hem en de zijne gerooft, gerepliceert dat de omstandigheyt van
tijden en zaken het nog niet toeliet om op diergelijke instantiën reflexie te slaan. Zijnde
hun kort daaraan weder een ander missive van den vorst en ook eene van capitain
Hohendorff toegebragt tot antwoord op haar vorige, waarbij op ’s keysers aftogt na
Samarang werd g’urgeert en ten welken belangen Zijn Majesteyt desselfs verpligting
aan d’ E. Compagnie wel betuygt voor de aan hem bewezene weldaat, dog daarbij ook
wederom komt versoeken om van die reyse te mogen werden g’excuseert, dewijl hij
deselve willende onderneemen, weynige van zijn onderdanen genegen tot zijn gevolg
vinden en dus veroorsaken zoude dat zij zig opnieuw begaven na den vijand, item dat
den commissaris c. s. in het geheel niet resolveeren kunnende met zendelingen zijnentwege
in onderhandeling te treeden, alsdan bij hem geliefden te komen tot Cartasoera.
Blijkende teffens uyt den brief van dikgemelde capitan, dat den vorst, volgens zijne
betuyging, gaarne in persoon met den commissaris c. s. zoude confereeren willen en
oversulx (als om vorengeciteerde inconveniënten niet wel afkomen kunnende) wel
wenschte dat zij bij hem konden komen, al was het maar voor den tijd van drie dagen,

