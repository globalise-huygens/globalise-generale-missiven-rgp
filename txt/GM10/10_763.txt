troupen tot assistentie te versoeken bij missive van den 28e der verwekene maand
november te kennen gegeven heeft haar dienaangaande bijgebragte redenen concerneerende
de schaarsheyt en gebrek aan levensmiddelen wel niet verwerpelijk aangemerkt
te hebben, dog dat egter onvermindert de behaalde voordeelen op den vijand
de reede en oorzaak door ons met die conjunctie b’oogd niet weggenomen was, dewijl wij
vermeenden dat dien prins en desselfs zoon, den regent van Sidayoe, om ’s Compagnies
magt formidabler te maken zomtijds met voordeel ergens anders tegen den vijand
zoude kunnen ageeren, alhoewel wij haar dierwegens geen nadere of positive beveelen
gegeven, maar gerecommandeert hebben daaromtrent te moeten doen en in ’t werk
stellen wat de omstandigheyt van tijden en zaken haar voor middelen aan de hand
geven en vereischen mogten. Ondertusschen zijn wij van intentie om den commissaris
eerstdaags te voorsien van een instructie ter zijner narigt in de verdere uytvoeringe
van de op hem gedecerneerde commissie, schoon men gaarne eerst wilde afwagten
wat er van de begonnen onderhandeling met den rjksbestierder zal komen te groeyen,
als zijnde desselfs gedane vrage of men ook tegen de Javanen oorlog meende te voeren
zo intricaat en wonderlijk bij ons geconsidereert, dat wij niet anders kunnen denken
of hij zoekt ons nog verder te bedriegen, welke opinie men de bediendens bij voorsz.
brief dan ook bekentgemaakt, en haar daarbenevens gewaarschouwt heeft om vooral
op haar hoede en bij provisie ook verdagt te zijn dat men geensints geïnclineert is om
de trouwelose behandelingen van ’t Cartasourase hoff, in desen geheelen opstand der
rebelleerende Chineesen en principaal op of voor Samarang zoo onbeschaamt en goddeloos
gepleegd, op die wijse te laten doorgaan als de voren aangeroerde redicule
vrage van meergemelte minister schijnt in te houden.
Maar nademaal men bij resumptie van alle de hiertoe relatie hebbende documenten,
den bekenden perfidieusen aart der Javanen, en het gehouden gedrag van dien
staatsman in het bijsonder aanmerkende heeft moeten vaststellen, dat dien hoveling
wel geheel iets anders als die opgedaagde verandering denoteerd komt te bedoelen en
onbetwistbaar moet bedugd zijn voor onse wraak over het so schendig vergotene bloed
der Europeesen, gelijk mede omdat onses eragtens de zaken, hoezeer door Godes
genade ook ten goeden veranderd, men het hoekje daar egter op verre na nog niet te
boven is, zoo hebben wij om die motiven, als ook om den door ons van ’s keysers
gehoorsaamheyt ontslagenenen prins van Madura geen quaad vermoeden omtrend zijn
persoon te doen opvatten, salutair g’oordeelt en verstaan zig met dien sinisteren regent
niet te ver in te laten, en den commissaris c. s. bij ged. onse missive van den 28e november
dierhalven g'ordonneert om die onderhandelingen van des rijksbestierders zijde
verder voortgeset werdende te dilayeeren, mitsgaders om desselfs zoo breed opgegevene
genegendheyt te beproeven en den vorst ook den pols eens te tasten met ernstig
aan te dringen op de overgave van ons volk dat tot Cartasoera nog in wesen is.
Voorts hebben wij nevens ons schrijvens op den 14e november na Samarang afgevaardigd,
de bediendens gesuppediteert een brief door vier zig hier nog onthoudende
en voor zooverre men weet welmeenende Chinesen, in namen Lim Tsouwko, Oey
Tsomko, Souw Tsoenkeng en Tan Ico, aan haar rebellige landslieden op Java’s
Oostcust geschreven, mitsgaders gelast om deselve aldaar op de een of andere wijse
te doen bestellen, na alvorens uit de Chinese in de Nederduytse tale overgeset te wesen
door den bij hen gevangen zittenden lieutenant van die natie genaamt Que Jonko, om
bij confrontatie gerust te kunnen zijn dat omtrent dies teneur geen fraude gepleegd
was, als behelsende een adhortatie en waarschouwing aan die rebellen om weder tot
haer pligt te keeren, in gevalle deselve niet voor althoos met haar familjen ongelukkig
wilden zijn, vermits men daarmede een diversie tusschen dat volk en de Javanen

