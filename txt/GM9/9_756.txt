slaven, dog of de ministers Zijn Hoogheyt tot dies verkrijging zullen konnen helpen, zal
men mogelijk bij hunne nadere advisen vernemen.

Timor

Jan Mansz. van Lier en Jan Crevedonk van Hamburg, die nevens eenen derden
genaamt Johannes Dekens van Antwerpen, denwelcken op Timor is komen te overlijden,
volgens derselver vrijwillige confessie in den verleden jaare sekeren persoon die eertijds
van d’ E. Compagnie tot de Portugeesen gedeserteert was uytgeleyde gedaan hebbende,
en beschonken geraekt zijnde, op zijne persuasiën en voorgeven dat het schip na Europa
stond te vertrecken wel aengenomen hadden, die voyagie mede te doen, dog bij ontdecking
dat zij met haare komst tot Liffao bedrogen waren, alsoo hun voornemen noyt was geweest
eenig ander potentaat te dienen, schoon door de Portugeesen nog daertoe op Liffao
ge forceert wierde, weder tot de onse zijn overgekomen, in hoope dat zijlieden soo uyt
hoofde harer dronkenschap als derselver berouw en eygenwillige wederkomst alhier zouden
werden gepardonneert. W’ hebben de twee eerst gemelte al ten eersten laten overbrengen
in ’s heeren boeyen en de stucken ten haren lasten nevens het aangeschreven door
de bediendens daeromtrend gestelt in handen van den advocaat fiscaal van India
mr. Adrianus Bergsma.

Palembang

