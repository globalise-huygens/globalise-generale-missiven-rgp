het vertrek van Binnewijsent tot den inkoop van slaven aldaer almede waren verscheenen,
en volgens het verhaal van den capitain Dermide gehoorden aan de France Compagnie,
mitsgaders gedestineert waren, om na verkrijging van des konings octroy, hetwelcke volgens
zijne opgave dagelijks wierd tegemoet gesien, het verlaten fort De Dauphin aan de
zuydkant van Madagaskar aan te slaan, en aan de n. o. -kant agter Ste. Marie een vastigheyt
te maeken, met voornemen om aldaar tabak aan te planten en de verdere omleggende
eylanden te bevaren, en in besit te nemen, mitsgaders de scheepen die terug moeten
keeren, te beladen met coffijbonen, waervan bereyts een goede quantiteyt op het eyland
Maskarijen zoude in gereedheyt leggen. Dog of de executie van die concepten van sodanigen
succes zal agtervolgt werden, als zij zig komen voor te stellen, zal den tijd moeten
leeren, althans zij schijnen alschoon van de benodigde goederen volgens het getuygenis
van den gedagten schipper Hendriksen in beeter soort als de onse voorsien waren, egter
daerom geen meerder ingang gedurende het verblijf der onse gevonden te hebben, maer
had den vorst de onse op derselver vertrek laten aanseggen, dat ten uyttersten genegen
was met de Hollanders boven alle andere natiën vrundschap te onderhouden, met versoek
om bij de naaste gelegentheyt een gantsch habitop de Europeese wijse, benevens eenige
goederen volgens zijne opgave, mede te brengen, onder een betuyging van zijn leetweesen
dat de gerequireerde quantiteyt lijfeygenen niet had kunnen besorgen, en belofte dat zulx
bij retour van effect soude weesen, gelijk dat onder den 4e september bij het voorsz.
dagregister werd genoteert gevonden, en soo mede dat drie dagen daeraan de terugreyse
was ondernomen, en sonder de Majotse eylanden volgens een genomen resolutie aan te
doen, in 2 maanden en 3 dagen tot op de rheede van Pulo Chinco volbragt, alsoo te dier
plaatse op den 10e november zijn aangekomen, hebbende aldaar aan land geset 70 grote
en 30 halfwassche slaven, benevens 54 slavinnen 154 koppen in ’t geheel, ofte 36 minder
als er ingekogt zijn, veroorsaekt doordien er 30 stux op de reyse overleden, en 4 stux
overboord gesprongen, mitsgaders 2 andere zijn gemassacreert geworden in den oploop
en de attacque die door deselve is in ’t werk gestelt, na ’t gene dierwegens bij het meergemelte
journaal onder den 6e october werd genoteert. Dog nergens eenig gewag gemaekt
gevonden wegens het schip De Herstelling, dat volgens het gecommuniceerde bij onse
advisen van den 8e december jongstleden, door de ministers aan Cabo de Goede Hoop
in voldoeninge van onse ordre naer het eyland Madagaskar voortgesonden, maer tot nog
alhier niet is opgedaagt ter onse verwonderinge.

De algemeene lasten in een rond jaar, of in de jongst gepasseerde 12 maanden
gerekent van primo september anno 1731 tot den laasten augustus anno 1732 bedragen
te samen een somma van ƒ 3. 346. 641, 13, 14, welk aansienlijk montant ten lasten der te
noemene reekeningen is verdeelt en afgeschreven:
Soldijen voor ’t verstrekte aan ’s Compagnies loontreckende dienaren, op reekening van
verdiende of nog te verdienene maandgelden, als aan de hier aan land
bescheydene Europeese ƒ466. 757, 10, 8
aan de zeevarende ƒ 226. 999, 4, 14
aan de inlanders ƒ 19. 562, 5, -
ƒ 713. 319, 6

