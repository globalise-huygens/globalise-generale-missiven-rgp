twee christendogters weg, hoewel de laaste door hem op een gants genereuse wijse ongeschonden
en dadelijk uyt eygen beweging gerestitueert sijn, naar het genoteerde bij de
laatste advisen der bediendens.
Dit viel op het vertrek van Spieringshoek voor datis tegens den 20e october passado,
en men liet daarop wel satisfactie versoeken aan het Goahse hof, maar men konde niets
obtineeren als goede beloften tot convocatie der grooten, ondersoek van saeken, en correctie
van dien quant na bevindinge, sonder eenig verder gevolg, totdat eyndelijk den
koning door de rijksgrooten selfs de huur opgesegt wierd, wanneer sij s’ nagts tussen den
4e en 5e november hare wapenen onder sijn huys, doordien de wooningen der Macassaren
alle op staken gebouwt sijn, nederleyden, ten bewijse dat sij hem niet langer gehoorsamen
wilden, en hij dit van sijne zijde niet minder tranquil beantwoordende ook dadelijk met
zijne familie decampeerde naar Tello, sijnde een rijkje op sig selfs waarvan desen koning
van Goah ook heer is en welkers residentie Tello nog nader dan Goah aan het casteel
van U Ed. Hoogagtb. gesitueert is, en latende van dese sijne staatswisselinge ’s morgens
vroeg kennisse geven aan onse ministers, dat van de zijde der rijxgroten soo precies niet
is geschiet, en waarover de onse ook naderhand hebben gedoleert, so wel als over de
verkiesinge van Mallawangauw, kleynsoon van den uytgewekenen Sira Joedin, tot koning
in sijn grootvaders plaatse, sig beroepende op de contracten, naar welkers inhoud die
verkiesinge ten overstaan van ’s Compagnies gecommitteerdens hadde moeten geschieden,
dog waarvan sig de Maccassaren ditmaal even soo onkundig gehouden als naar het seggen
der onse in anno 1712 bij diergelijken gelegentheyt mede is geschiet.
Soo vreedsaam en stil als dese capitale revolutie nu in Goah selfs voorgevallen is,
soo weynig hebben sig ook de bediendens van U Ed. Hoogagtb. daarmede bemoeyd,
buyten de voorenstaande protestatiën, siende dat sig alles op een ongemeene gemackelijke
wijse daartoe hadde geschikt, en selfs schijnt het Bonijse gesandschap, nog present op
Bontualac, weynig aandoeninge daarvan gehad te hebben soo veel men uyt de papieren
bespeuren kan, mooglijk omdat het opgetredene prinsje van moederszijde aan haar hof
geparenteert, en een zoon is van Crain Limpangan bij een broedersdogter van de presente
koninginne Aroe Timoeroe verwekt, dat wel anders te wenschen was, omdat de al te
groote familiariteyt en harmonie tussen dese twee huysen die de balance onder de bondgenoten
dienden uyt te maeken, soseer niet stigt, en selden veel goeds uytlevert, en soo
was het mede vrij wat beter geweest indien men instede van dit kind van pas seven jaren
een volwassen koning hadde mogen sien optreden in dat rijk, dat nu onder de voogdijschap
van de grooten mooglijk alsomin van troublen en bewegingen bevrijd sal blijven als men
dat geduurende sodanige minderjarigheden in andere rijken meenigmaal heeft gesien,
alhoewel men het beste verhoopt en dat den nieuw verkorenen rijxbestierder Crain Majennang,
die de soon is van een wacker en bij de Compagnie gants niet ten quade bekenden
staatsman, den in anno 1726 overledenen Goahsen rijxbestierder Crain Bonto Soengo,
met de verdere ministers den nieuwen koning getrouw sullen blijven en bijstaan met raad
en daad in alle voorvallen, waaronder dat van Bontolancas als nog onafgedaan overblijft.

