’twelk wij meer als eenige andere natiën zouden kunnen pretendeeren, en metterdaad
ook mainteneeren.

Den koning van Siwagie, een fameus zeeroover, die niet minder dan die van Angrea
de zee daaromher zeer ontveyligde ons verzogt hebbende, gelijk daervan al mentie gemaekt
is bij onse voorige brieven in den voorleden jare afgegaan, om in zijne havens te
komen handelen, hadden de ministers daertoe door ons gequalificeerd zijnde, een schip
derwaert gesonden met een cargasoen van ƒ 58. 630, 15,-, dog met leetwesen gesien zijnde
dat aan onse verwagting, nog aan zijne goede beloften voldaen was.

Canara, de koning van dit rijk onse redelijkheid en vrindschap gants niet beantwoord
hebbende, komt ons voor, dat de ministers zeer welgedaan hebben van hem tot reden te
constringeeren, en meteenen het fort Carla in te nemen, aangemerkt zijne voordelige
situatie op een hogen berg, waerdoor men om de nabijheyd onse fortresse Cananoor kon
commandeeren. Daarbij de waggelende staat van het rijk Collastrij , mitsgaders de afstand
die de Engelsen gedaan hadden van dit fort, zo solemneel bekragtigd door een publicq
geschrift dat door den vollen Raad van Tallicherij was getekend, en insgelijx door een
ola van gelijken inhoud door den prins van Collastrij; daar en boven nog geconsidereerd
dat wij volgens het 13e art. van ’t contract in den jare 1663 den 13e maert tussen desen
vorst en den heer admiraal Van Goens gesloten en nader geconfirmeerd, gehouden zijn
malkanderen over en weder hulp en assistentie te bewijsen, heeft men voor wel gedaan
aangesien, dat den Canarees het rijk van Collastrij was ontweldigd door onse wapenen
en onder Compagnies protectie gebragt.

