anders tot antwoord kregen, als smadelijke woorden, en dat gemelde bourildie eenlijk
wierd aangemerkt als een simpel licentiebriefje van zijn voorzaat tot het lossen van een
scheepslading verleent.
Dat het hiervoor genoemt schip Stadwijk tot Gamron zo lang is op- en aangehouden,
zulks seggen die ministers de reden te zijn, dat de scheeps- en zeeverstandige op dien
bodem bescheyden genoegzaam op een na waren uytgestorven met denwelken zijlieden
niet raadsaam vonden dat geladen schip herwaarts te depescheren, maar wel om ’tzelve
tot de terugkomst uyt Bassoura van ’t voormelde schip Rithem aldaar te doen tardeeren,
ten eynde alsdan na vermogen met ervaren zeelieden te voorzien, en wijders zijn die
bediendens genootzaakt geweest te resolveren evengemelde schip Ritthem tot Gamron
aan te houden, tot tijd en wijlen aldaar tenminsten een schip van deze hoofdplaats g’arriveert
was, om reden dat de Arrabiese zeerovers het vaarwater daar om, en bij, zeer
onveylig quamen te maken, zodat ’s Compagnies vaartuygen die voor dat comptoir dagelijks
drinckwater en brandhout verzorgen, door dezelve al meermalen waren gestroopt
en haare vlaggen gespoelieerd, waarom zij evengemelde bodem ter agterhaling van die
piraaten al eens hadden uytgesonden, wanneer ook twee van haare vaartuygen hadden
agterhaald, waarvan ’t eene vol water was gelopen, en ’t ander door hem tot Gamron
opgebragt.

De Gamronse ministers door een briev van den Spahansen resident Mattheus van
Leypzigh g’adverteerd zijnde hoe binnen korten tijd in die hooftstad stond te verscheynen
den koning (of liever gezegt den usurpateur) Wellie Nhamed met zijne bijhebbende brooddronken
en ongebonden hofstoet, bij welke paresse de maatschappij weder merkelijk
nadeel stond te lijden, dewijl het onvermijdelijk zoude wezen om dien dwingeland een
aanzienlijk geschenk te offreeren, ’tgeen door dien resident voor ’t minst begroot werd
op 500 thomans of ƒ 22. 250,- en dan zoude d’E. Compagnie daar nog weynig honneur
of agting voor verkrijgen, buyten en behalven dat een groot gedeelte van gemelde hofstoet
ook door ’t doen van geschenken zoude moeten gecajoleert werden, waarom dezelve bij
secrete resolutie van den 12e september anno passado hebben goetgevonden en gearresteerd,
den resident aan te schrijven en te licentieeren, om wanneer weder onder het een
of ander voorwendsel wierd gemolesteerd, sonder goed redres te konnen erlangen, alsdan
med alle menschmogelijke omzigtigheyt in stilte Spahan te verlaten en zig na Gamron te
begeven, medenemende ’tgeen van aangelegentheyt vermogende was, en dat geen verbandschrift
zal hebben te passeren met bevel dat ’s Compagnies tolk na dies vertrek het
woonhuys zal bewaren, med order hoe zig daar verder in te gedragen, omstandiger te
zien bij gemelde secrete resolutie, welkers copia wij dezen late verzeilen, en waar aan
ons in eerbied gedragen.

Kaap de Goede Hoop

