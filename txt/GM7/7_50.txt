verbeteringe opgeschikt, die geheel in rook verdweenen en gelijk van outs so meenigmalen
onwaar bevonden zijn, dat se niet langer meriteeren om daar eenige reflectie op te nemen.

Den Nangasackise gouverneur Akino heeft op zijn versoek zijn ontslagh gekregen en
soude in plaatse van vier voortaan maar drie gouverneurs regeeren, waarvan altijt den eenen
in Jedo sal moeten present blijven, dat ten onsen reguarde d’E. Comp. niet kan verscheden,
dogh eenighsints van speculatie is, dat sodanigen voordeelige post komt te abandonneeren.

De hofreyse is men wederom genootsaakt geworden met 3 Europeanen te doen en ditmaal
in 89 dagen volbragt, mitsgaders de audiëntie voor den jongen Keyser met de overleveringh
der geschenken aan Zijn May. 1 en de rijxgroten na gewoonte geschied en zijn
overal beleeft bejegent, sonderdat daarontrent iets aanmerkelijx of nieuws te noteren valt,
als dat de onkosten der opreyse al wederom vermeerdert zijn door de extraordinaire duurte
der levensmiddelen en de ordre van ’t hof om de arme dragers te verligten, dat deselve met
niet meer als 31 '4 kattys sullen mogen beswaart werden, waardoor men van die dienstbare
menschen 52 stx. en 5 paarden meer als bevorens heeft moeten bekostigen.

De Chinesen en hebben ’t met haar negotie mede op verre na niet na haar sin gehad,
want daar lagen nogh wel een getal van 20 jonken voor de stad, doen het opperhooft van
de hofreyse terughquam, dat buyten exempel is en ’t is seker, dat sij het koper merkelijk
duurder als wij moeten betalen, sonderdat de onse eghter de reghte prijs bekent is, dewijle
de tolken hetselve ons selden na waarheyt rapporteeren, dogh die natie weten met haar vertrek
in zee tersluik haar een partije goet quyt te maken, zijnde volgens de berighten wel 13
vaartuygen met Chinese koopmanschappen in Miaco aangekomen, sonderdat de gouverneurs
van Nangasacki niettegenstaande haar nauwe toesigt (so ’t schijnt) dat kunnen beletten,
hetgeene die wharen in ’t land merkelijk in prijs soude hebben doen dalen.
Op den 2cn september 1713 ontstond in Japan een sware storm, waardoor de zee met
sulken geweld de bhaay indrongh, dat niet alleen een gedeelte der steene muur en de pagger
van ’t eyland wegspoelde, maar ook in korten tijt de combuys met het koolhok, de eetzaal,
de botteleurskamer, ’t huysje der tolken tot een puynhoop geraakte en de gaanderije van
’t opperhooft mede neerstorte.

