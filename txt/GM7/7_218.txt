
dat de saaken van het hof van gedaante geheel ten quaden waren veranderd,
want de Koning, door het overlijden van - Pangerang [Mangkubumi] sig ontslagen
siende van het ontsag en vreese, die hij voor deselve bij zijn leven hadde, verbeelde sig alle
swarigheden te boven gekomen te zijn en nu genoegsaam alleen het Jambyse rijk na zijn
sinlijkheyt en volstrekte wille sonder imants tegenspreeken te kunnen beheerschen en bestieren,
sig niet eens kreunende aan sijne menigvuldige gedane beloften, mitsgaders in de
wind slaande alle ernstige vermaningen en heylsame raadgevingen van den resident, insgelijks
liet Zijn Hoogheyt sig weynig meer gelegen zijn aan de teelt van de peper, maar daarentegen
had sig sodanig overgegeven aan sijne ingeboome schraap- en geldsugt, de beneden-
en voornamentlijk de boven- Jambyneesen om sijne onverdragelijke knevelarijen en
het stellen van nieuwe tolhuysen op de rivier benevens andere ongehoorde nieuwe lasten
en opgelegde diensten begonnen te morren, waaruyt veele swarigheden tot nadeel van het
Jambyse rijk soude kunnen voortkomen, ’tgeen so verre soude gaan, dat sijne onderdanen
geen agtinge meer voor hem hadden en sijnen naam bij haar begon hatelijk te werden, wijders
had Zijn Hoogheyt den resident doen bekend maken, dat de twee voornaamste hoofden
der Toedjoecotters

hem hadden laten aanseggen, dat d’inwoonders aldaar den Sultan
niet langer wilden gehoorsamen, nog onder sijne heerschappije staan, indien bij hare oude
wetten, voorregten en gewoontens (volgens ’s Konings beloften) niet geregeert en van de
nieuwe noyt gehoorde belastingen ontheft wierden, daarbij voegende, dat sij als hoofden
hare gemeente in dat geval soude moeten volgen, al was het tot haar eygen ondergang,
waarop den resident Panhuys aan Zijn Hoogheyt had laten antwoorden, dat den Sultan
moest weten, wat hem in diergelijken saaken te doen stond, met nadere aanmaninge, dat
die menschen bij hare oude wetten en geregtigheden mogten gehandhaaft en met geen
nieuwigheden belast werden - .
In tijden van tegenspoed en nood is ons die Vorst voorgekomen seer geseggelijk en
vrij gemakkelijk, maar nu werd hij in sijne voorspoed ons beschreven so opgeblasen,
grootshartigh en laatdunkend, dat geen swarigheyt gemaakt heeft sijne tweede rijksbestierder
Pangerang Nattaningrat sonder eenige redenen van sijne bedieninge af te setten en alle
gezag te benemen, bedienende die Vorst sig tegenwoordig van eene Nay Gatty, die als sijne
eenigste raadsman alles na zijn sin beschikt en mogelijk uytvinder off aanstooker, ten minsten
uytvoerder van dese knevelarijen en nieuwe ongehoorde geldmiddelen en bijgevolge
d’oorsaak is van de buytensporigheden van den Sultan, mitsgaders van de daarop gevolgde
klagten sijner onderdanen.

