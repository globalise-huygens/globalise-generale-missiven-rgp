ander vrouwe, dochter van ke. Nary, het haer met een swaert affgesneden ende
gequetst in ’t aensicht; tegenwoordich in haer vaeders huys, alwaer sij bij nacht
van den onsen bewaert wert met twaelff soldaten, die hij mede anders vermoorden
soude. In effeckt hij heeft het soo verre gebracht door zijn quaet leven, dat de
Tarnatanen hem willen deporteren ende op een eylandt confineeren. Sijn derhalven
alhier bij mij geweest om die ende andere oorsaecken.
Ick stoocke het vuyr sonder consent te geven, dan, gedaen sijnde, sal mij
verblijden. Den Prins Sedangh
schijnt, dat sij verkiesen sullen, die ’t met recht
oock toecompt, is voor desen van den onsen ende de Tarnatanen seer qualijck
gedaen geweest desen voor Coninck ghecosen te hebben tot prejuditie van den
gevangen Coninck, sijn vaeder, ende den Prins Sedangh, sijn outste broeder; mede
in ’t innemen van Maquian sonder eenighe conditiën tot U Ed. voordeel, waerover
de Tarnatanen wel souden willen absolutelijck commanderen ende tiraniseren, even
off haerluyder slaven waeren, die welcke dagelicx haer doleances aen mij sijn doende,
die ick consolere ende geve goede hoope, de fortten versterekende van amonitie
van oorloghe ende van anders, dat ons mogelijck is.
Den Coninck van Batsian
mede met onse waepenen sampt de Tarnatanen
overwonnen, beclaecht hem oock over de Tarnatanen. De Maquianesen ende Batsianesen
sijn van natuiren een goetaerdich volck, ter contrarie de Tarnatanen
tyrannich, gierich, moordadich, daerbij in ’t leste geen goet van haer te verwachten;
sij sijn van öudts gewoon haer nabuyren te vermoorden, tot slaeven te haelen
ende te vercoopen, daeromme oock van Godt geplaecht werden. Alle de faveur,
die sij ons aendoen, is beveynstheyt, alleen door vreese der Spaignaerden, die sij
weten, dat tyrannen zijn. Het compt mij nu wel te passé lange in Ytalien ghewoondt
te hebben ende het dissimuleren geleert, welck ick dagelijcx met de
Tarnatanen doen moet. Sij hadden mij belooft in ’t begintsel van ’t opmaken van
ons fort Hollandia op Toloucke calck, steen ende alles, dat daer toe behoorde, te
doen maecken ende haelen, welck sij wel begosten, maer niet en continueerden,
alsoo dat ick het hebbe moeten doen met mijn eygen volck ende de gevangene
Chynesen, alsoock eenighe Manilhas, van de Spagnaerts overghecomen tot wel
20 in ’t getal. Dan alsoo het landtbolwerck ende zeebolwerck van ons fort op
Maleyen geheel vervallen ende onder de voet leggen, haer gedreycht het gheschut
en de soldaten daer van te nemen, indien wij geen provisy van steen ende calck en
doen, alsoo dat sij nu besich sijn met drie groote ovens te maecken ende op mijn
wedercompste van Batsian verhope die beyde bolwercken mede in steen ende
calck te leggen. Tacome is een plaetse, daer den onsen groote excessive oncosten
hebben gedaen in aert ende houdt, verre van de strandt. Alle ses maenden, d’een
zes voor, d’ander naer, onder de voet ende voor desen met groote oosten weder
opgemaeckt ; is niettemin een plaetse van importantie, die niet en dient verlaten
te wesen door de abondantie van nagelen, die daer vallen, waerom den vyant al-
