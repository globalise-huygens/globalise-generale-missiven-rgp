’t Graengewas ende dat van den indigo hadde peryckel geloopen vermits de
droochte, sulx groote ellende tegemoet wierde gesien, dat op ’t uyterste met
bequaeme regen geremedieert is ; sulcx den nieuwen indigo sich schoon verthoonde
in quantité te sullen wesen.
Ouden indigo sirquees hadde in Amadabath bemachticht 1080 man, sijn
285 packen, costende van 261/a tot 31x/2 ropia’s de man. d’Engelsen hadden mede
tweehondert packen becomen ende resteerden in Amadabath geen overjarige
indigo als 500 man slecht, daer d’Engelsen noch wij niet nae taelden. Binnen
15 a 20 dagen stondt 1000 man aldaer gereet te wesen, in den drooghen tijt aengequeeckt
ende met putwaeter bevochticht, die seer slecht geoordeelt wort;
schrijven niet, dat d’selve meenden te coopen.
Den Engelsen president Willem Metholt
was Barent Pieterssen gevolcht
ende mede in Amadabath gecomen met 100 000 ropia’s ende 1140 man quicksilver
met eenige coopmanschappen ; was geresolveert den regentijt aldaer over te blijven,
apparent omme op den sirquees te letten ende ons daerin te vercloecken; waertegen
d’onse op hoede waeren ende, seyt den directeur, soo ordre hadde, soude
alle de sircquees aenslaen tot 34 ende 35 ropia’s, dat noch veel proffitabeler calculeert
te wesen als den Agrasen 50 ropia’s de man chajan te betaelen. ’t Schijnt,
hun niet gaern een voordeel soude laten affsien, daertoe Silvius goede instructie
hadde ontfangen. Desen Metholt is een erch
cloecq ende seer affabel persoon.
In Amadabath hadden wij den salpeter gecontracteert. d’Engelsen hebben
’t gem. contract soecken te contramineren, biedende 12ende 58ropia’s per man
meer ende, als daermede niet conden opdoen, sijn geloopen ter plaetse, daer de
rouwe salpeter valt ende hebben d’selve gecocht, sulckx dat Barent Pieterssen
eyntlijck goetge vonden heeft met gem. Engelsen president te contracteren voor
een jaer, dat bij ons alleen den salpeter sal gecocht, ontfangen, betaelt ende geëmbaleert
worden, als wanneer d’Engelsen een derde uyt ’t geheel sullen genieten
ende pro rato betalen. Off dit sonder questie gaen sal, leert den tijt. Metholt is
seer discreet in ommeganck, maer bewaert ’t recht van sijn meesters wel.
Nae Agra hadden ordre gegeven, ten aensien een derde van den Amadabatsen
salpeter derven moeten, 50 000 d. ° te coopen ende 10 000 was aldaer op oude
uytstaende schulden ontfanghen.
200 packen cattoene garen waren alreede tot Amadabat ingecomen; in
Agra is geen te crijghen als dat cruyswijs gehaspelt wort, daeromme de 50 geordonneerde
packen te coopen affgeschreven bleven; eenelijck sullen 8 off 10 d. °
tot monster gesonden worden
ende in Amadabath sal tegen november aenstaende gereet wesen schoon
gairen . packen 400
Item waeren in voorsz. Amadabath, als geseyt, voor ’t patria
gereet 285 packen ouden indigo sirquees, die vergrooten souden
tot . packen 300
