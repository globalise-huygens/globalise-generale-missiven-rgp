De motijven, die ons bewegen ’t fort Luciella met gewelt t’incorporeren ende
den kimelaha daeruyt te slaen, sijn pregnant ende voor de Comp. e gantsch dienstich;
d’eere ende reputatie der Nederlanden, die daer een groote crack becomen
heeft, wert daerbij gerepareert ende herstelt ende noch meer als sulcx geschiet
sonder assistentie van onse Amboinese onderdanen, gelijck voornemens sijn. Bij
goet succes (dat Godt geve) sal sich de saeck selver ten besten schicken, sonderdat
ymandt hem voorder derven opposeren, maer ydereen ons aenbidden sal, daer
ter contrarie, dese plaetse in esse blijvende, ’t rechte redres nimmer sal uytgewerckt
worden ende in sulcken gevalle is ’t oock niet buyten bedeneken, dat d’een
off d’ander tijt andere natiën daer voet in ’t lant becomen mochten, als wanneer
met Hittouw noch minder raet te schaffen sal wesen, die hun nu mede wel voegen
ende goede kinderen wesen sullen.
Den capiteyn-mayoor Adriaen Anthonissen, die in U Ed. dienst geduyrende
sijn aenwesen alhier wel gevordert is nae sijn capaciteyt, is niet te bewegen geweest
omme sich op dese tocht te laeten gebruycken, onaengesien met verbeteringh
daertoe sij versocht. Oversulcx hebben hem als per onse resolutie van 4en
october passato, achtervolgende d’acte, van U Ed. geobtineert, sijn versoeck
toegestaen ende gaet op het schip N. Zeelant over. ’t Compt niet wel, dat persoonen,
die soo eerlijck in UEd. dienst getracteert ende geavanceert sijn, hun
tsoeck maecken, als Comp. les dienst anders vereyscht. ’t Is seecker, dat sijne
affairen in Neerlandt niet seer pregnant sijn, maer dat desselffs wit ende ooghmerek
eenelijck sij omme U Ed. te soliciteren ende moyelijck te vallen van voorder
ende meerder avancement etc.
