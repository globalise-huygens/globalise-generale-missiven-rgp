Den Engelschen coopman is op Wesel bij mij geweest, brengende een briefken
van onsen Pr Francen
die daer gevangen wert gehouden, daerop apparent
sijn
bootschap heeft gemaect, maer dencken wij, dattet is geweest om yets van
onse meeninge te vernemen, waerin hem onwetende hebben gelaeten ende echter
als vrund eerlij ck onthaelt, doordien niet conden verstaen de saecke te vereysschen
hem spraecke te weygeren. Wij gaeven hem te kennen, dat ons vlotjacht
Batavia lieten claer maecken om met twee mortieren, schietende granaten
van 100 Bantam te besoucken, alsoo dat beter soude wercken als het groff
canon, daerin wij bespeurden, hij verbaest
wiert. Hij verhaelde ons, dat de
Bantammers seyden, dat se wel meer met ons in oorloge waeren geweest, maer
dattet noyt soo aengegaen was.
Oock hoopten sij, dattet schieten eerstdaechs soude ophouden, alsoo door een
overlooper hadden verstaen, dat den Generael voor Bantam comen soude. Somma,
het schijnt, dat se gereet beginnen te wesen om aenspraecke te admitteren.
Onsen Pieter Francen hadden se in seer incivyle gevanckenisse gehouden ende
geduyrende het schieten hem aen een ketting buyten de muyren op strant gestelt,
doch hebben hem daernaer beter commoditeyt laeten genieten
Wij verhaelden noch aen den Engelschman, dat den Mattaram ons aenbied
groote assistentie om Bantam te ruineren ende sijn de geruchten op Batavia gecomen,
dat hij ons hondert goraps
daertoe sal laeten aenbieden, hetwelcke wel
dienen mach om Bantam meerder vreese aen te brengen, maer dienstiger sal ’t ons
wesen, dat wij den Mattaram niet te groot noch Bantam niet te cleen en maecken.
In ’t sluyten desers sien wij grooten brant aen ’t lant van Lampon opgaen, daer wij
onse jachten naer toe hebben sien seylen.
Slottirades) .
