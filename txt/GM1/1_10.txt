mij luyden sent, mennonisten off papisten, die niet en willen vechten tegens de
Spaignarts, want anders Gouda hadde wel connen slaen tegens vier diergelijcke
galeyen ende daerenboven heeft den eerlij eken schipper, doen wij in zee cruysten,
’t jacht de Goede Hoope, daerop was don Jeronimo de Silva Gouverneur tegenwoordich,
bij hem hebbende dertich duysent realen van 8en, veerthien soldaten
ende alleen vier cleyne stuckgens, connen nemen sonder schade, maer niet ge wilt
door bloodicheyt ofte sijn consciëntie niet te besmetten, waervan ick versekert ben
tsedert verlies van ’t schip Gouda.
Die meeste swaericheyt, die mij in dese landen bejegent, is het quaet gouverne
ment van den onsen ende moet niettemin dickwils symuleren ende dat door de
ervaerentheyt, uutstaende schulden ende andersins, die sij van dese plaetsen
hebben, welcke de nieuwe geheel onbekendt is.
Personalia)
Het is een grouwelijeke saecke alhier, dat dese superstitie use secten mahometisten
permitteren, dat haer slavinnen, dochters, jae mede sommighe haer vrouwen,
metten onsen chernelle
conversatie te hebben om het geit te winnen ende niet
toe en willen laeten metten onsen te trouwen. Sij sijn soo verblint ende obstinaet
in haer seckten sonder eenich fondament, waervan sij geen reden en weten te
geven dan alleen een weynich uuytten alquerael
van Mahomet. Het is hier mette
papen
even gelijck als bij de papisten, die overal het gebiet hebben ende waer
yemant van qualiteyt sterft, daervan groote presenten ende baneketten genieten,
omdat sij voor den overleden bidden, want anders seggen sij, de siel verdoempt
soude wesen, het waer te wensschen, sijluyden noch heydens waeren. Ick hebbe
derhalven dickwils geproponeert, dat wij ter gelegener tijdt sullen moeten haelen
eenighe heydensche vrouwen om metten onsen te doen trouwen om kinderen van
den onsen te procreren, want dese Mahometisten Indianesen, ’t sij ongehoudt ofte
gehout, die vruchten vergeven, eer sij ter werrelt comen ende comende, blanck
sijnde, datelijck dooden, twelck sij voor geen schande noch sonde en rekenen.
Ende de vrouwen, die U Ed. mij mede gegeven heeft ende naermaels noch
gesonden, sullen weynich ofte geen stichtinghe geven ende weynich kinderen van
comen, doordien sij meest bedorven sijn voor ’t vertreck van ’t vaederlandt. Wij
hebben op de schepen sommighe van de pocken
moeten genesen, andere hier
in ’t landt. Op een van de schepen, met mij gecomen, starff een bootsman van
de pocken, die hij op ’t schip gecregen hadde, soo hij seyde, sijn meer soo onreyn
ende vuyl, dattet voor dese natie een spodt ende grouwel om sien is. Daeromme
soude ick U Ed. raeden alsulcke persoonen niet meer hier te senden dan
wel eerlij cke huysgesinnen, waervan groote vruchten te verwachten sijn. De gehoudene
mette naturelle van dese landen als d’andere mette Nederlantsche vrou-
