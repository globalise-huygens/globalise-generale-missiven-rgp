maer hebben daer weynich van becomen, soo datter op de comptoiren een hoope
oude ende bedurve cleeden leggen, die nyet van de hant en willen. Soo is dan met
goede ende wel gewilde cleeden dit stuck ten deele te remedieren, want dit volck
extraordinaris yets doen soude omme haer geryeff van cleeden te connen becomen.
Maer alle andere minutien
daermede sij van de Javanen ende andere vreemdelingen
geryeft plegen te worden, en is des Comp. iens werck nyet. Dit kost eenige
particuliere, besonderlijck de Nederlanders, die van de Comp. ie ontslagen sijn,
toegelaten werden, waer â€™t saecke, dat se nyet (gelijck wij bevonden hebben) in
plaetse van eenigen handel te drijven met arack ende alderhande dranck onder de
soldaten lyever hadde te soetelen.
Tegens het 9e behouft men anders nyet te doen, als soo veel nyet uut te
borgen ofte, soo men yets borgen wil, hetselve te doen op alsulcken voet, als tegens
het 6e inconvenient in consideratie is genomen.
Het 10e is swaer ende wichtich daertegens, alsoo in onse contracten den Coninck
belooft hebben nyet alleene sijnne gerech ticheden te mainctineren maer
oock sijn grootheyt soo veel doenlij ck en es te vermeerderen; geen ander remedie
is als hem in sijnne gerechticheden nyet te vercorten, maer oock te versorgen, dat
dese inwoonders nyet, boven hetgeene sij vermogen ende schuldich sijn, belast en
werde, gelijck sy dagen, dat nu geschyet soude sijn, daervan ick met den Coninck
ende de sijnnen, op Maleye comende, naerder sal spreecken.
De lle ende laetste reeden is de cleyne prijs van de nagelen ende mijns
bedunckens soude het alhyer op Macqian merckelijck helpen, als men haer ten
deele van de swaere tollen ontlasten coste ende de cleeden, rijs ende sagou tot
civijlder prijs vercochten, emmers reuylen van de nagelen, deselve haer tot minder
prijs aenreeckenende, als men se voor contant gewoon is te vercoopen; waerop, als
vooren verhaelt is, nader sullen letten ende des Comp. iens profijte met alle dyenstelijcke
middelen op het gevouchlijcste soucken, daertoe ick hoope, dat den tijt ende
gelegentheyt ons helpen sal. Ondertusschen hebbe ick dit alles wat breeder willen
verhaelen, opdat Uwe E. haer nyet en bedryegen met seeckere rapporten, voor
desen aen Uwe E. overgeschreven uut de mont van een gevangene Portugees,
Thomanetto, eertijts een grooten handelaer in dese quartyeren, dat Ternate ende
Tydore in een groot mouson
naer mijn best onthout) tusschen de 12 ende
13 hondert, Macqian 15 hondert, Mothyr 3 bhaer geven coste, ofte oock door de
mondelinge rapporten van Bastiaen de Castro, ten tijde hij in Hollant was ende
geexamineert is geworden van Sr Jacques de Velaer
sa. g., ende Sr Lenard
Ray
ten overstaen van Cornelis Velt
naer wyens seggen soude Ternate ende
Thydore in sijnnen tijt gegeven hebben op een groot mousson elck duysent bhaer
nagelen; Mothyr hadde bij sijnnen tijt geen volck, maer eertijts had het gegeven
van 2 hondert tot 3 hondert bhaer, Macqian 12 hondert ende daer staet te mercken,
