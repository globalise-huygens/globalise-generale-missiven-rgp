alle apparentie in lang niet sullen connen uytmaecken. Waeruyt wij dan bespeuren
ende metterdaet ondervinden, dat wij oock in toecomende niet machtich sullen
sijn de voorsz. Macassaren, Maleyers ende andere vreemde handelaers, die om
’t groot proffijt der nagelen geen verlies van lijf of goet ontsien ende van iaer op
iaer als een hydra tegen haere groote schaeden ende verliesen noch meer ende meer
aengroeyen, uyt de quartieren van Amboina te weeren ende ’t vervoeren der
nagelen te beletten, tensij wij tot dat quael een harder ende vehementer remedie
appliceren ; het lant van Ceram ende omgelegen eylanden te woest en te groot, de
creecken, revieren, havens ende inbochten te veel ende te menichvuldich, de see
ende passagie te wijt ende te breet sijnde, als dat wij die alle met onse jachten ende
zeemachten souden connen besetten ende doorsoecken, daerenboven de ingesetenen
en de naturellen van de voorsz. stranden de Macassaren soo toegedaen sijnde,
dat sij die door alle middelen tegens ons soucken te helpen, te handhaven ende te
assisteren.
Wij vernemen oock, dat de vaert van Macassar op Malacca, Macao ende
Manilha soodanich is toenemende, dat onse vianden daerdoor merckelijcken verster
ct werden.
Waerover, op andere middelen denckende, geen bequaemer hebben connen
uytvinden, als Macassar selfs met schepen, jachten ende ander cleyn vaertuych
gestadich beset te houden ende soodanich te benauwen, als onse gelegentheyt ende
vermogen eenichsints sal connen toestaen ende gedogen, waeruyt dan volgen sal :
datter geen ofte weynich toevoer van Macassar naer Malacca ende d’ andere
quartieren gedaen sal connen werden,
dat den Coninck van Macassar aen den quimela Louhoe niet en sal connen
presteren en toeseynden soodanige assistentie tegens ons, als hij denselven souden
mogen belooft ende toegeseyt hebben,
dat alle het Maccassaarsch ende Maleysch vaertuych, twelck gewoon is nae
Malacca te vaeren ende op Amboina te handelen, in Macassar besloten en ingehouden
sal werden en dat consequentelijck de quartieren van Malacca, Amboina
ende Ceram bij faulte van der Macassaren toevoer in gebreck sullen mogen comen
te vervallen,
dat den Coninck van Macassar, die door de gestadige frequentatie van de
Portugijsen ende Spangiaerden, daermede hij in alliantie ende verbintenis is, die
hem oock meenen Roomsch Christen te maecken, van dage te dage in macht,
authoriteyt, handel ende commercie niet meerder toe en neme, maer dat wij sijn
nadeel bevoorderen naer het recht van oorloge, nademael hij is een bontgenoot
ende geconfedereerde onser vianden,
dat de Macassaren, desen iaere in Amboina overgebleven ende nae Bandarmassing
en andere plaetsen om de west vertrocken sijnde, in ’t wederkeeren vervallen
sullen in ’t ge welt van onse schepen ende jachten, haer voor ende omtrent
Macassar onthoudende, gelijck oock het vaertuych van Java en de Portugese
navetten, van Macauw ende Malacca aencomende ende geen onraet vermoedende,
onse handen qualijck sullen connen ontgaen,
dat v/ij den Spangiaerden ende Portugeesen vruchteloos maecken sullen den
principalen handelplaets, die sij tegenwoordich in desen archipelago sijn frequenterende,
daer sij soodanigen staet op beginnen te maecken, dat se toestaen,
dat men van Macao, de Custe van Indien ende Coromandel daer mach comen
sonder Malacca aen te doen,
