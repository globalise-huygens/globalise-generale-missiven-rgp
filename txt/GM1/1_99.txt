XI. FIETER DE CARPENTIER EN JACOB DEDEL, KASTEEL JAKATRA
8 maart 1621
Den 27en january passato hebben met een armade van 13 tingans
een tocht
in de revier van Ontong Java
gedaen op de visschers van Bantam, die daer in
groote meenichte hielden ende vier ende twintich vischersvliegers
met een hooft
verovert, de reste van ’t volck landewaerts in vluchtende. Weynich tijt daernaer
sijn die van Bantam met een wel gemande armade van 156, soo goeraps
als
groote tingans tot onder den hoeck van Ontongh Java gecomen omme te sien,
off onse cleene macht souden connen uuytlocken, gelijck mede omme op de j oneken,
die van de noord herrewaerts aen mochten comen, te passen, maer beyde is haer
misluckt, want d’armade de rema
inhielden ende in ’t vaerwater van de joneken
twee schepen uyt cruysen sonden, soodat in haer hoope gefrustreert sijnde, met
alle man weder in Bantam gekeert sijn sonder yets te verrichten.
In voorgaende is U Ed. mede verhaelt, hoe de Erancen
liber acces tot
Bantam vergundt was omme den peperhandel te mogen procureren. Den 15 january
passato sijn met 1’Espérance ende haere bareque van hier derrewaerts vertrocken,
den 17e voor Bantam gearriveert ende den 18e met haere boot, een vredevaen
en de Erance vlagge naer landt gevaren; die van ’t landt lieten mede van
de stadtswallen twee vredevlaggen waeyen; soo haest met haer boot voor de
riviere quamen, isser een prauw uyt gecomen, die haer de anekeren
ondervragende
wat voor volck waren ende, naerdat vernomen hadden Erancen te
wesen, sijn met dese bootschap naer den Pangoran gevaren ende corts daerop
wedergekeert ende hun affgevraecht, off vrienden met de Hollanders waren, ant-
