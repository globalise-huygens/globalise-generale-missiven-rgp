luyden nae Malacca ende d’Amboinse quartieren te licentieren omme onheylen
te weeren, gelijck nu onlanghs in ’t Malacx vaerwater voorgevallen is, daer een
van sijn volckx vaertuyghen met sandelhout ende nagelen genomen sij, welckers
schipper, aen ons boort comende, seyde vrijgeleyde te hebben, dat niet verthoonen
conde; ondertusschen sprongh buyten boort, sijn volck overrompelen onse chaloupe,
dooden ses man, gaen met de chaloupe ende een princestuckjen door, dat
wel wat onlusten mocht veroorsaecken. Soo stellen gemelte Coningh mede voor
omme te contracteren alle het sandelhout van Timor tegen 12 realen ’t picol, als
wanneer gheen besendingh derwaerts souden voornemen. Een treffelijcke schenckagie
van een metale stuck, jonghst met Aemelia gecomen, hebben goetgevonden
hem toe te schicken . ende vertrouwen, dat wij wel de beste kinderen
blijven sullen.
Partije peper, sandel, nagelen, schiltpatshoorn, rijs, was etc. a sijn hier door
Japanders, Maleyers ende onse Chinesen uyt Maccassar aengebracht, daer al
goede voordeelen op doen; sulcx dat niet willen twijffelen, off sullen eerlange
’t nagelhalen naelaeten, te meer de voordeelen cleen ende de peryckelen groot sijn.
’t Gevolgh leert den tijt ende wort U Ed. in ’t aenstaende geadviseert.
De fluyte den Engel hebben van daer voorder nae Amboina geordonneert
ende in deselve gescheept 50 lasten rijs met ordre desselffs last voorts te suppleren,
soo die in 10 a 12 dagen te becomen sij.
Dit
sijn inderdaet seer advantagieuse conditiën. God geve, sulx ten
rechten gemeent ende voor al tijt gepresteert magh worden, gelijck vertrouwen,
vooreerst geen mancquement sal vallen, soo dienen dese preminentien bij ons
discretelijck gemesnagieert, de May*. jaerlijckx nae sijn genegentheden rijckelijck
beschoncken ende desselffs minder officieren allerwegen tot onse devotie gehouden,
daerop wij voornemen circumspectelijck te doen letten. In voegen U Ed. staet
mogen maecken, den peper van de Sumatrase Westcuste, die schatte niet min te
sijn als 6000 bhaaren ofte 900 lasten, de Comp. e alleen toecomen sal ende tot minder
prijs als voor desen. Met het tolvrij jacht Grol calculeren, jaerlijckx van de
Westcust sullen trecken ruym 2000 bhaar, dat alleen proffiteren sal negenduysent
realen van achten, is fl. 22 500. — . — .
De juweelen blijven bij de May1, van Atchin alsnoch in groote estime,
thienduysent realen waerdije hadde van d’onse beslegen
begeert niet als schoon
ende pargoene steenen, soo taeffel- als facetsgewijse geslepen. Treffelijcke stucken
is eysschende, daervan de patronen U Ed. bij desen toecomen, sijnde een gordel,
