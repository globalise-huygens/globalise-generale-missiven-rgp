becomen, oock dat wij denselven het rijck van China met ge welt ende cracht van
waepenen sullen moeten afdringen, ingevalle wij die soo liberlijcken ende vrijelijck
willen genieten, als ons tot soulagement van des Comp. les suaere ende onverdraechelijcke
lasten ende vermeerderinge van den Japonsen handel ten hoochsten
van nooden is.
Wij hebben daeromme in dese conjuncture van tijt, dat Japon ont [s] looten
ende den Chinesen handel ons t’eenemael ontseyt is, niet langer connen dissimuleren
ende, als bij resolutie van dato den 30 april te sien is, gearresteert :
dat men het rijck van China op ’t rigoureuste den oorloch aendoen sal, seyndende
tot dien eynde sooveel volck, schepen ende jachten derwaerts, als tot
obtenue van den liberen ende Chinesen handel vereyscht wert ende wij alhier
sonder merckelijcke prejuditie van des Comp. les voordere affayren sullen connen
derven. Wij en willen niet twijffelen, of sullen ons maxime erlangen ende den
liberen handel becomen ende behouden, alsoo ons den tijt geleert heeft, dat den
roover Iquan de combon van Hoccheo gedwongen heeft om hem te maecken
niet alleen groot-mandorijn van Aymoy, maer oock admirael van de Chinese Zee,
dat mede denselven combon weynich tijt daernae den roover Quitsich, die Iquan
verjaecht ende Aymoy ingenomen hadde, in den voornoemden Yquans plaetse
heeft moeten substitueren.
Bij instructie, den gemelten Putmans medegegeven, sullen U Ed. connen
sien, hoe wij denselven hebben geordineert, dat op de hoochte van Aynam de
vaste custe aendoen ende den roover Janglauw opsoecken ende ter plaetse, daer
hij hem soude mogen onthouden, op ’t onvoorsienste ende hevichste aentasten
ende devaliseren sal, ten eynde hij met sijn volck ende vaertuych mach werden
versterckt ende gedient.
Dat hij, den roover Janglau verdestrueert, vernielt ende t’ ondergebracht
hebbende, sich met desselfs macht ende voordere assistentie van Tayouan (tot
dien eynde in de eylanden de Piscadores gereet leggende) verstercken ende langes
de custe van China met wel gespreyde ende verdeelde macht sal sien te vermeesteren
de retour j oneken, die van Philippina nae Chincheo keeren, die de heer Putmans
meent, hem daer meest alle in handen sullen comen te vallen ende daernaer
nae de reviere van Chincheo over te steecken, het eylant ende sterekte van
Collingsou
incorporeren, besetten ende voor een iaer met victualie, volck ende
ammonitie van oorloge wel voorsien sal, opdat de Chinesen door onse schielijcke
ende onverwachte aencompste als besettinge van Collingsou des te grooter verbaestheyt
ende schrick mach aengejaecht werden.
Dat hij alle de j oneken ende ’t vaertuych in de reviere van Chincheo vernielen
of, soo goet sijn, bij hem behouden sal.
Dat hij daernaer de gantsche custe van China, van Lamoa
tot Anhay toe
met jachten ende joneken besetten ende de joneken, van Siam, Cambodia, Patana,
Cochynchina ende andere plaetse comende, sonder onderscheyt voor goeden buyt
sal aenhaelen.
