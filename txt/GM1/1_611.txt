611
Dat wij de ruympte van persoonen in India hebben, die voor schrijvers
aengenomen sijn, is waer. Maer gelooft, mijn Heeren, dat schrijvers, die gebruycken
connen, hier dun gesaeyt vinden ten aensien van ’t groot werck. In de maendt
october jonghst is hier tot Batavia aen drijenvijftich assistenten rantsoen
betaelt, dat is voor haer montcosten vier realen per maendt, die meest aen landt
hadden laeten comen omme t’ondersoecken, wat doen conden, daervan veele de
cost niet waerdich waren ende wenschten, dat acht off 10 bequame daeruyt
hadden mogen gevonden worden. Dit onnutte volck compt ons meest van de
cleene Camers toe. Wij versoecken, dat U Ed. daer in toecomende gelieft op te
letten ofte speciaele last geven, dat d’onbequame sonder aensien in de militie
moghen gebruycken. Want wij bevinden, als de soodanighe voor onbequaem
U Ed. teruggeseynden, dat tot groote schade van de Comp. e in meerder qualiteyt
weder herwaerts comen.
Bij onse jonghste advijsen sullen U Ed. verstaen hebben de verlossingh
van Pieter Nuyts, gewesen gouverneur in Teyouan ende hoe denselven dat
jaer overbleeff. Tsedert is sijn proces gemaeckt ende sulckx affgeloopen, dat
bij den Achtbaeren Itaedt van Justitie met approbatie des Raedts van India
over sijne veelvuldige delicten ende grove fauten, tot grooten ondienst ende
merckelijck nadeel van de Generale Comp. a begaen, van staet ende qualiteyt
gedeporteert mitsgaders voor onbequaem verclaert sij omme na desen in dienst
van de Comp. a eenige honorable ampten off qualiteyten te becleeden; item van de
tijt aff, dat Comp. 68 middelen, schepen ende volck in Japan sijn gearresteert
geworden, gecondemneert geen gagie gewonnen te hebben, mitsgaders in fl 27 230,
sooveel sijn portie nae desselffs qualiteyt compt te bedragen in de sijde, tot sijn
rantsoen aen den Japanders gegeven ende wijders in alle de gedreven particulariteyten
volgens de sententie ende de stucken van den processe, hierneven in copie
gaende. Sulcx dat den gem. Nuyts aen de Generaele Comp. a redevabel blijft ter
somma van fl 22 172. 10. 5. volgens extract van reeckeninge, die U Ed. mede
g’autenthiseert sijn toeseyndende per ’t schip ’t Hoff van Holland. Compt voorsz.
S. r Nuyts buyten bedieningh, gelijck dat behoort; d. ° blijft hier (naer verstaen)
gehuyst, gehooft ende schijnt wel t’inclineren weder herwaerts te comen, soo
bij U Ed. geadmitteert conde worden ; hij laet sich voorstaen noch al groote
diensten aen de Comp. a gepresteert te hebben, die wij soo niet apprehenderen
Ondertusschen bleven de hooffden van Hittoe volgens haere gedaene
beloften inwachtende tot den 18en d. °1
dat den coopman Wouter Seroye
