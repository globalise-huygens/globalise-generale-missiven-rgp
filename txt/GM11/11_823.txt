van het Gamrons schrijvens dato 15 april twee copia Bassorase brieven gedateerd ...
en 6 maart onder de bijlagen deses te vinden, en daarbij de onaangename tijding dat het
in die koopstad door de cruelle behandelingen der regeering aldaar zeer naar gestelt
zoude wesen, zodanig dat de meeste kooplieden een goed heenkomen hadden gesogt
en dat ’s Compagnies bediendens genoodsaakt zouden zijn geweest 50. 000 sjalotten te
debourseeren, om op reekening van den tol indertijd verevend te worden; maar dewijl
het de residenten niet gelust heeft ons van zulk een notable omkeering van zaken direct
kennisse te geven, waartoe haar egter geen occasie ontbroken heeft, zal men waarschijnlijk
met het retour van Westhoven en de daarmede tegemoed gezien werdende afgeloste
residenten eerst regt g’informeerd kunnen werden van de waare geschapentheid
dier zake.
Perzie

Want in overweging zijnde genomen dat daar alles zowel in het mercantile als in
de huyshouding langs hoe meer in het wild begon te lopen, en dat daarentegen den
weynigen handel door een seer gering getal van dienaren soude kunnen werden gedirigeerd,
waardoor, als een natuurlijk gevolg, buyten nog andere motiven, de lasten merkelijk
souden moeten verminderen, zo is toen goedgevonden Gamron mede te transformeeren
in eene residentie op den voet van Bassora voormelt, en diverse meer, om
direct aan ons verantwoording te doen, hebbende tot dit besluyt niet weynig gecontribueerd
de discrepantiën die onder de dienaren frequent begonden te worden, en eyndelijk
zoverre zijn gegaan dat den Politicquen Raad bij Gamronse resolutie van 10 may
1748 zig heeft derven arrogeeren den gesaghebber Abraham van de Welle buyten het
bewind van zaken te stellen, ende zulks op sodanige gefundeerde of ongefundeerde redenen
als bij ged. resolutie en hunne missive herwaards van den 10e october des selven
jaars niet min breed als walgelijk zijn ternedergestelt, dog welkentwegen men sig zekerlijk
naauwkeurig g’informeerd souden hebben, zo niet het kort daarop gevolgde overlijden
van voornoemden Van de Welle die zaak van gedaante hadde doen veranderen en
alle verdere recherges onnodig gemaakt. Des onaangesien heeft men hun een regtmatig
ongenoegen over die dispotique actie in sulke ernstige termen voorgehouden dat men
reden heeft te supponeeren de ministers op andere comptoiren dat temeraire exempel
niet zullen navolgen.
Om kort te gaan, het is dan nodig g’oordeelt tot Gamron niet meer te laten blijven
dan een resident, waartoe benoemd is den gewesen secunde aldaar, den koopman Jacob
van Schoonderwoert, met vier pennisten en eenige andere nodige subjecten, mitsgaders
alle de verdere dienaren herwaards te laten opkomen, en voorts g’ordonneert op
wat wijse dat comptoir ontlast zal moeten werden van den omslag in de huyshouding,
die thans overtollig is, met aanwijsing teffens werwaards de ginter nog sonder navraag
leggende koopmanschappen versonden sullen werden.

