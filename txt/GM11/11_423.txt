agent van het Engels esquader mr. Joseph Smit, per vendutie opgeveylt wesende, door
zeekere stuurman van een particulier vaartuyg Jacob van der Stoel voor reecquening
van den gouverneur Mersen was gemeynt geworden voor pagoden 10. 000. Dit vaartuyg
nu hadde bevorens toebehoord den gouverneur van Pondicherij mons. Dupleix en
was door de Engelsche, die in dienst van den gesneuvelden sogenaamden Oostendischen
gouverneur mons. Schonamille geweest zijn, van Merghij komende genomen,
dog hetselve door eene der oorlogscheepen genaamt Wiedwijs prijs gevoerd bij capitain
Griffin, voor de Ganges weder afgenomen, en naar Madraspatnam opgebragt geworden
zijnde, was aldaar invoegen voorsz. verkogt geworden.
Als nu mons. Labordonnay den 16e aug. met zijn vloot ter Nagapatnamse rheede
gekomen was, hadde hij al ten eersten dien bodem van den gouverneur gereclameert,
sustineerende mits door de Engelse niet direct genomen geworden was, daarom ook
voor geen wettige prijs gehouden konden werden, nogtans teffens te kennen gevende,
dat ingevalle den gouverneur daartegens iets mogte hebben in te brengen, dan te begeeren,
dewijl beyde de gouverneurs parthijen waren, somin den raad te Nagapatnam als
dien te Pondecherij daarover oordeelen en regtspreeken konnende, den heer Mersen
zig bij acte verbinden zoude van zig te zullen submitteeren aan de uytsprake van het hof
van Vrankrijk en Haar Hoogmogende onsen souverain en in cas van condemnatie ter
restitutie van den bodem dan aan hem of zijne gemagtigdens te betalen pagode 10. 000
met den intrest van 6 percento ’s jaars. Welke exceptiën nu ook de heer Mersen dierwegens
maakte, was mons. Labordonnay op zijn stuk blijven staan, sodat den gouverneur
van goederhand gewaarschouwt zijnde, dat ingevalle hij de voorgestelde acte niet wilde
passeren, mons. Labordonnay dat scheepje van de rheede aldaar met geweld zoude
vervoeren, dienvolgende tot preventie van verwijdering en om de zaken van de Compagnie
uyt hoofde van zijn particuliere belang niet aan schade of nadeel te exponeren,
best g’oordeelt hadde zodanig een acte maar te passeren, het afschrift daarvan ons toezendende,
invoegen de copia daarvan ook desen verselt, tot U Wel Ed. Hoogagtb. speculatie.
Nog was door den supercarga van het in Bengale thuyshorend scheepje de Agnes,
dat door de Engelschen in anno passato van de Franschen uyt de Manilha’s komende
genomen, voorts te dezer hooftplaats opgebragt, en door den vrijburger Wouter
Tempesel gekogt, dog in Bengalen aan Nederlandse traffiquanten weder verkogt geworden,
en toen almede ter Nagapatnamse rheede lag, een gelijke acte aan mons. Labordonnay
gepasseert, en nademalen den heer Mersen ons bij gedagte brief versoekt
dat van dit een en ander aan U Wel Edele Hoogagtb. mogte kennisse werden gegeven,
als oordeelende dat die saak nog in Europa zal moeten dienen, so hebben wij dan ook
daaraan invoegen als voorsz. voldaan, en zullen hier eenlijk nog maar melden dat de
Deenen te Tranquebare in de maand julij bekomen hebben eene harer scheepen in name
de Kroonprinces van Deenemarken, in december 1745 uyt Helsignoor gezeylt, die
te Atchim overwinteren en in ’t aanstaande voorjaar na Europa terugkeeren zal, dog
den anderen bodem die se verwagteden was nog niet opgedaagt.
Onder het concipiëren dezer materie alhier nog komende opdagen de schepen
Teckop en ’t Huys de Foreest, d’ eerste van Nagapatnam met het schrijvens der ministers
van dato 24 october passato inhebbende buyten bijna 200. 000 lb. caliatourhout en
eenige andere goederen een quantiteyt van 566 packen diverse lijwaten, alles ten bedragen
van ƒ258. 367, 8,- en laastgemelde van Mazulipatnam met een briefje ten gelijde
van dato 15 october bevorens en 331 packen lijwaten bedragende volgens factuur
ƒ137. 152, 9, 8.

