se latere jaaren niet ontsien heeft wapenen en ammonitie van oorlog te suppediteeren
aan onse openbare vijanden onder de inlanders; dat een Engelsch compagniesschip
van den afgelegden kaper de Faam wel bijna twintigduysent ponden buskruyt heeft
durven kopen en na Banjer medeneemen, die hij onmogelijk weder quijt konde werden
zo hij geen uytsigt hadde gehad op de Maduresen, welkers hoofd tegens de Compagnie
was opgestaan en met dewelke men doenmaals in oorlog was; dat hetselfde schip
Onslou, in de memorie vermeit, of dies capitain sig niet ontsien heeft met de na Banjer
gevlugten Madureschen rebel goede correspondentie te houden, hem in zijn schip protextie
te verleenen en zig zoverre met hem te engageeren aleer wij nog eens dagten om
een esquader schepen na de revier van Banjer te senden dat het die volkeren zelfs qualijk
genomen en hem genoodsaakt hebben denselven aan een Batavia’s burgerscheepje
te moeten overgeven; dat die van Bancoele geen swarigheid gemaakt hebben om een
ontvlugten zoon van die rebelligen regent publicq en met veel eerbewijsingen ter fortresse
Marlbourg te ontfangen en hem almede protextie te geven, niettegenstaande
men haar bij het aflopen harer residentie door den inlander over bijna dertig jaren hier
geheel andere blijken van hospitaliteyt en goede geneygtheit heeft gegeven, in stede van
zig, gelijk door haar en andere tegens ons geschied, met hare inlandse vijanden te bemoeyen
en die tegens haar te souteneeren. Souden wij hier bijvoegen het debaucheren
van ons volk met selfs praemiën aan de inlanders voor het beschicken van deselve te geven
dat een oorlogschip sig niet geschaamt heeft de timmerlieden van onse werven mede
te nemen daar hij selfs door ’s Compagnies volk gekielt en vertimmert was, sonder
dat dientwegen eenige restitutie of satisfactie is gedaan, en soveel andere dingen nog
die men bij den anderen soude kunnen halen, wij souden waarlijk genoegsaam kunnen
aantonen, dat de Engelsche compagnie so weynig reden als zij heeft in desen te klagen,
so weynig ook ten regte misschien g’informeert is van hetgene hier in Indiën omgaat en
dierhalven nevens hare bediendens hier in Indiën even so nodig heeft eene ernstige adhortatie
om ons in onse navigatie en commercie, gelijk wij die van soveel jaren hebben
gehad, ongestoort te laten en alles te vermijden wat de vrindschap tusschen de wederzijdse
natiën eenigsints interrumpeeren kan als zij die met een nodelose opheff van
praeoccupeerende grote uytdrukkingen onder den spaetieusen titul der eere van de natie
de praejuditie van desselfs navigatie en negotie en daaruyt te dugtene vermindering
der publicque inkomsten wel tegens ons heeft willen besolliciteeren in sulke geringe
gevallen, die niet waardig zijn gebragt te werden voor den throon van den alleraequitabelsten
onder de monarchen.

