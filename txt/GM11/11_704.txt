men zijnde alle de inlandsche scheepen die op de rheede lagen in beslag te nemen, en
niet eerder te largeren voor en aleer men volkomen satisfactie wegens den ontfangen
hoon en aangedaan geweld, mitsgaders versekertheid voor ’s Compagnies bereets verkregene
voorregten en derselver coopmansz., goederen en effecten bekomen hadden.
De redenen nu dat de bedientens tot dese uytterstens gekomen waren, zeggen zij
bij haren brief van den 1 ejunij meermelt te zijn deese: dat geene vertogen helpen wilden
en alles gedogen moesten; dat den insaam zo te Souratta als tot Brootchia door den
veldheer der Maretthij’s, Damagie, gestaakt en daarenboven eene quantiteyt retouren
van omtrent 100. 000 ropijen aan waarde in arrest gehouden wierd; dat zij niet lossen
nog laden en met de begonnene muur niet voortgaan mogten; dat den koopman Mantchergij,
die onder ’s Compagnies protextie schuylde, opgevat, geplaagd, van zijn geld
beroofd en met de dood gedrijgt wierde; dat zij zelfs haar leven niet seker waren; dat ’s
Compagnies voorregten geschonden zijnde, weggenomen en in ’t geheel uytgeroeyt
zouden werden; dat zij den insaam geheel staaken en de eyschen onvoldaan zouden
moeten laaten; dat zij d’ aangehoudene retouren of in ’t geheel quijtraken dan wel niet
als door groote geschenken wederom krijgen, of ten minsten niet vermogens zijn zouden
deselve tijds genoeg te kunnen versenden; dat drie scheepen met een particulier
vrugteloos aangehouden, dan wel, zoals ze waren, met en sonder lading tot groot nadeel
van d’ E. Compagnie en de eygenaars weder zouden hebben moeten versonden
werden; dat zig nooyt weder iemand anders ’s Compagnies protextie begeeren soude,
tot groot voordeel der Engelsche en Fransche natiën; en eyndelijk dat de Compagnie
een groot gedeelte van haar aansien en credit verliesen zoude.
Dit besluyt nu in allen deelen ter executie gelegt zijnde op den 20e maart, en alle
de inlandsche scheepen ten getalle van 9 stux in beslag genomen wesende sonder de
minste resistentie, was van dat succes geweest dat Mia Atssient op de kragtige vertogen
der principaalste kooplieden, wegens de slegte behandelingen de onse aangedaan en
de veelvuldige redenen die hij haar gegeven hadde om in dier voegen te handelen onder
voorhouding van de schaade en het nadeel die de stad en zij alle in ’t gemeen, en hijzelve
in ’t bijzonder, door het vertrek der onse lijden zoude, eyndelijk na lang tegenstreeven
handelbaarder geworden, ja selfs de eerste geweest is die de bedientens een
briefje heeft toegezonden, behelsende eenige verwijtingen over het verlaten van de
stad, daar hij pas eerst meester van geworden was; althans, om kort te gaan, na negen
dagen vertoevens op de rheede hadden de ministers het zoverre weetende te brengen
dat zij, door het tusschenkomen en de goede officiën der principaalste kooplieden bij
Mia Atssient, van hem verkregen hebben een versekerschrift op diverse door haar bij
die gelegentheid gevorderde en schriftelijk aan hem toegesondene articulen ofte
poincten van voorwaardens, op dewelke zij, en anders niet, geneegen waeren weder terug
te komen - , zijnde bij dat versekerschrift die verdragspoincten eygenhandig
door Mia Atsient met het andwoord beschreven, en met vijfthien zegels door de voornaamste
Turkse, moorse en Armeense kooplieden voor de guarantie bekragtigt, zodat
zij eyndelijk op den elfden dag daaraan, na het largeeren der in beslag genomene scheepen,
weder door den duan en buytenfausdaar van Mia Atssient, benevens de voornaamste
kooplieden en ingesetenen van de stad, met groote statie afgehaald, eerst in ’s
Compagnies thuyn en vervolgens in de logie gebragt, en daar door de Franse en Portugeesche
natiën zowel als door Saafterchan en meer andere menschen van aansien over
hunne wederkomst waren gecomplimenteert geworden.
Dese geluckigen uytslag harer onderneminge was - grotelijx streckende tot
voordeele, dewijle zij daardoor niet alleen haar oogmerk hadden bereykt om de maatschappij
van een onvermijdelijke schaade te bevrijden, maar ook teffens eenige voor-

