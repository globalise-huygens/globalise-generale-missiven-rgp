Dog om weder te keeren tot onse privative negotie binnen voorsz. bepaalde limiten,
seggen wij alverder dat die altoos voor de Nederlandse Oostindische Compagnie
privatief is aangehouden, en dat sowel diegene uyt hare ingesetenen als die van andere
natiën dewelke sig daarin mede sogten te vermengen altoos zijn aangemerkt geworden
als enterlopers en onwettige handelaars, hetwelke so waar is dat niet alleen veelvuldige
instantiën daarvan zijnde zulks bewijsen, maar dat ook selfs de Engelsche hare negotie
op die plaatsen altoos als tersluyk hebben gedaan, mogende niets op Padang of ons
hoofdcomptoir als water en brandhout genieten en genoodsaakt werdende ten eersten
weder te vertrekken, mitsgaders dan altoos het eene of andere vaartuyg van onse Compagnie
bij haar hebbende om op hare ondernemingen agt te geven totdat zij buyten de
voorsz. limieten waren. Solange die convoyers of custbewaarders sig lieten vinden en
ook wel andere als zij die enterlopers wat conniveerden, so zijn er over het regt tot die
plaatsen geen dusputen gevallen, maar de enterloper rekte zijn verblijf onder allerlij
voorwendselen uyt so lang hij konde en vertrok dan, somtijds na een goeden, somtijds
na een quaden uytslag, dewijl veele van deselve van tijd tot tijdt door hare stouteheyt
om den inlander te betrouwen en credit te geven bedrogen zijn geworden, en sommige
alles, sommige het grootste gedeelte verloren hebben van hetgene waarmede zij eenige
weynige voordeelen meenden te behalen.
Maar nu de interdictiën die altoos tegens die vaart en sluykhandel gelegen hebben
met wat meer ernst g’executeerd zijn geworden en het daarom de Famij in de memorie
vermeit niet heeft kunnen gebeuren haaren voorgenomen handel op Priamang te
volbrengen, wend men het over een andere boeg en contesteerd van de Nederlandse
Compagnie hetgeene men bevorens selfs genoegsaam erkent heeft, niettegenstaande
de saken van de handel op de voorsz. custe door ons ’tseedert drie jaaren gebragt zijn
op een so redelijke voet dat men waarlijk van de maatschappije niet meer vergen kan.
Want men heeft nu de vaart voor eenieder opengestelt en selfs de Engelsche natie ook
daartoe genodigt, alleen met restrictie van twee articulen: de lijwaten bij den invoer en
het goud bij den uytvoer, dewelke aan de Compagnie alleen gereserveert zijn, omdat zij
anders den last harer etablissementen aan desen oirt niet dragen of goedmaken kan.
Alle overige articulen van negotie die hier te lande vallen, zout, camphur, benzuin, zijde,
ijser, staal, caret, taripangs, vogelnesjes, eliphantstanden etc., zijn opengesteld onder
betaling van sekere billijke tollen voor eenieder, onderdaan en uytheemsche sonder
onderscheyt, en onlangs heeft seker particulier Engelsch schip, de Succes Gallij genaamt,
daarvan reeds gebruyk gemaakt tot Padang, sodat door desen billijke middelweg
ten minsten alle verdere discrepantiën moeten ophouden, so men eenigsints redelijk
te werk gaat op Bancoele, daar men gaarne de negotie van de geheele custe alleen
na sig wilde trecken en onse voorregten buyten dat maar reeds te veel benadeelt heeft
met etablissementen aan te leggen tegen de landen aan vanwaar wij onse peper gewend
zijn te bekomen, die voor desen nooyt aldaar zijn geweest en waardoor de peper van
die landen die bevorens aan onse Compagnie gelevert wierd volgens de oude herkomens
ons nu ontnomen en naar Bancoele gebragt wierd, sonder dat de klagten die wij
daarover bij de ministers dier plaatse hebben gedaan bij haar eenige ingang hebben gevonden.
Ja, bijaldien wij klagten met klagten souden willen debatteeren, wij souden
waarlijk vrij wat wesentlijker poincten te borde kunnen brengen als degene die bij de
memorie zijn opgegeven en die niets om het lijff hebben als men sig niet laat surpreneeren
door den ophef die van het geval der twee praauwen werd gemaakt en die als een
concatinatie van vorige gevallen werd bijgebragt, sonder de minste connectie te hebben
met deselve.
Wij souden dan kunnen seggen dat men sig geduurende de vaart op Banjer in de-

