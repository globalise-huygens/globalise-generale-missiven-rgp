lopen van den handel, opnieuws weder een aanbesteeding van thee en zijde t’ mogen
doen, mits dat deselve eenigsints minder zal moeten vallen als de voorgaande.

De vorige eerste en tweede carga’s, John Archer en Warmold van Maneil, hebben
wij om haere ergerlijke discrepantiën, bij de daarvan overgeleverde papieren omstandigh
beschreeven, van dit vaarwater g’excuseert, en daarentegen den opperkoopman
Jacob Akersloot tot eerste, den koopman Adriaan van Reverhorst tot tweede en den
onderkoopman Frans Gostling weder tot derde supercarga’s aangesteld, met ernstige
recommandatie om zig voor zulke hatelijke dissentiën onder den anderen zorgvuldig te
wagten zowel als om de vereyschte zorg te dragen dat de mindere dienaren onder haar
bescheyden ginter gene bancquerouten maken, zoals den gewesen boekhouder Hendrik
Rije heeft gedaan, denwelken, naar het scheynd buyten kennisse van de vorige carga’s,
niet alleen bij den Chinees koopman Attay een bancqueroet van 1700 thailen gemaakt,
maar buytendien nog 60 thailen voor reekening van een ander te betalen op zig
genomen en dus occasie gegeven heeft, dat, mits zijn onvermogen om het minste zelfs
van zijnen debet te voldoen, wanneer d’ carga’s uyt Canton meenden te vertrecken, het
grote sjap voor het schip ’t Huys te Foreest zowel ingehouden is op het versoek door gemelde
Attay en andere aan den tjontok gedaan, als dat den ondergeteekende gouverneur-generaal
daarenboven ook nog lastig gevallen is om de voldoening van dien agterstal
door ged. Attay, die de supercarga’s gelast zijn uyt onsen name aan te seggen, dat
den voorn. Rije over zijne voorsz. gedoente door ons ten scherpsten gecorrigeert, dog
kort daarop overleeden is, niet alleen, maar ook, dat hij verre van bij de Compagnie iets
te goed te hebben, nog ruym 400 gis. aan deselve ten agteren is gebleven en men hem
uyt dien hoofde aan zijn geld niet helpen kan.

