bij eene goede en getrouwe behandelinge van zaken dese versendinge van
thee voor reeck. van particulieren de Compagnie een naamwaardige winst en onse
competiteuren in den handel op China door de tijd veel impediment geven sal, nademalen
niemand harer in staat is sig in die vaart te behelpen en het gaande te houden met
soo weynig winst als waarmede dese onse negotianten sig sullen contenteeren, voornamentlijk
soo U Ed. Hoogagtb. na onsen voorstel jongst bij missive van den 3e julij gedaan,
sig gelieven te vergenoegen met 35 percento in stede van 40, of van 40 percento
in ’t geheel; want dan moeten onse kooplieden alhier nog omtrend 60 percento meer
als den inkoopsprijs te deser plaatse voor haar goed krijgen, soo sij haar eygen geld sullen
maken, en wie sal sonder eenig voordeel sooveel risico willen lopen? Wie sal haar
altijd 60 percento en meer dan de inkoopsprijsen kunnen versekeren? En hoeveel minder
sullen sij dan kunnen bestaan met de augmentatie der tarra en het een percento
voor spillagie die nog daarbij sijn gekomen en in stede van 40 wel 46 percento kortinge
uytmaken, waardoor zij omtrent 90 percento op haar uytgeschoten geld moeten winnen,
om niet te verliesen en haren inkoopsprijs weder te krijgen, dat onses bedunkens
wat te veel gevergt is aan degeene die in dese versendinge participieeren om het geld
hier weder te ontfangen, en dus haar voordeel daarmede te doen en niet om daarmede
te eviteeren het verlies op de wissel, van welke laaste zoort altijd wel eenige, dog sooveel
niet altijd sullen sijn om alleen die versendinge voor hare reeckeningen te neemen,
soodat men ook in desen voor de andere sorgen moet, indien men het werk wil staande
houden, invoegen selfs aan dese eerste versendinge komt te blijken die naar den calculativen
inkoopsprijs ƒ328. 639, 4,- bedraegt en waaronder ƒ94. 618, 1,- zijn, of omtrent
een derde, dewelke de versenders van intentie sijn hier weder uyt cassa te ontfangen,
en het is apparent dat in vervolg van tijd het gedeelte van de laaste zoort nog wel
dat van de eerste evenaren, en selfs surpasseeren sal, omdat er op den duur niet altijd
zooveel menschen zijn die geld in Nederland nodig hebben als er wel liefhebbers sullen
gevonden worden om met het wederontfangen dier penningen uyt ’s Compagnies cassa
alhier een goeden interest van haar geld te soeken, dat ook voor de Compagnie selfs
wel het voordeeligste is. En dewijl uyt het vorenstaande consteert dat soo de boven geavanceerde
stellinge doorgaan, sal dat de competiteuren van de Compagnie op den
duur tegens onse Bataviase negotianten niet zullen kunnen markten, sulx sekerlijk bij
de verminderinge der inkoopsprijsen moet gevonden worden, en met sooveel minder
voor de thee hier te geven als dese in Canton ordinair besteeden, teneynde weder goed
te maken de 40 percento die de Compagnie thans voor de vragt neemt, en met dewelke
alleen een Europees negotiant met soo sware lasten als den handel op China onvermijdelijk
vereyscht, niet veel overhouden kan, soo is ook ligt te begrijpen dat het alles ten
nadeele van dit oogmerk is wat men dese Bataviase versendinge, boven het uytterste
dat de Compagnie nodig heeft om hare vragt goed te maken, komt te beswaaren en onse
eygen ingesetenen alhier op te leggen, alsoo het verkloeken van onse competiteuren
door dit expediënt buyten alle apparentie is, soodra men onderstelt dat sulx soude
moeten geschieden ten koste en met schade van dese ingesetenen, dat buytendes ook ’s
Compagnies interest niet medebrengt.

