waaronder zowel Overnes als Akerendam seer gepresen worden omtrend
de zeylagie, gemanieertheyd en andere hoognodige requisiten, invoegen ook de Verwagting,
de Standvastigheyd en Huygewaard en vooral Duynhoff, dat in het bij de wind
zeylen ongemeen vaardig is in comparatie van de schepen van de oude maaksels, alleenlijk
manqueerd aan het schip de Geregtigheyd dat hetselve zo swaar van gallerijen
en zo ongemeen veel overhangende en zo zwaar van spiegel en hakkebord gemaakt is,
dat hetselve daardoor seer swaarmoedig in zee valt in het bijleggen en met hoge zeën,
en daarom heeft men dat schip nog des te eerder employ laten vinden tot retour voor
zijne eygene kamer, opdat hetselve aldaar zoude kunnen verholpen werden van dese
gebreeken, die niet beletten dat het holl niet seer goed en welgemaakt soude zijn, en dewijl
het schip de Hoop, dat boven water niet weynig mistimmer is geweest en hetwelke,
zo om dese reeden als omdat desselfs rondhout ook niet welgestelt, nog de rusten agterlijk
genoeg gelegt en het wand na behoren spreydende was, tot hiertoe de zeylagie van
een so welbesneeden holl en lighaam niet beantwoord heeft, tot een retourschip voor
de tweede besending is aangelegt.

Hetgeene men U Edele Hoogagtb. bevorens gecommuniceert heeft en door haar
jongst geapprobeert is nopens eenen opneem tweemaal in ’t jaar van alle de Chineesche
inhabitanten deser colonie, is thans bijna ontuytvoerlijk en ook, zoo het schijnd,
niet seer nodig, indien men andersints, daar alles van afhangt, een wakend oog houd op
hetgeene er niet alleen omtrend Chineesen, maar ook ten belange van de overige ingesetenen
omgaat, en daarop alle mogelijke ordre stelt, gelijk wij omtrend die van gemelte
natie zullen doen na mate van noodsakelijkheyt en ten opsigte der eygene ingesetenen
of naturellen van dit land deselve voortaan soeken op te wekken om zig tot de peperplantagiën
eens met ernst te begeven.

