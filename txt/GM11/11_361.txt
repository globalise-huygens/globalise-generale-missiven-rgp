over dat geval, die van den 22e febr. 1745 is, nader vermeld bij de voorige besluyten,
waarop het voornamentlijk op aanquam, ter admissie en permissie van de Engelschen
met de prijsen, niet eens in gedagten gekomen is om daaraan te dubiteeren, sooals die
van den 13, 16 en 19e bevorens aanwijsen, soodat wij nemine contradicente gemeent
hebben niet alleen niet qualijk te doen, maar selfs gemeent souden hebben seer qualijk
te doen en tegens de algemeene regulen der vriendschap en goeden correspondentie te
sullen handelen, so wij onbarmhertig genoeg waren geweest om die belemmerde, vervuylde,
en gebrek hebbende scheepen in die staat te ontseggen de hulpe en gerieflijkheydt
die zij soo nodig hadden, soowel de nemers als degeene die genomen waren, en
de laaste wel het meeste, en die onheuschheyt soude men, soo die al sonder andere obstaculen
en inconveniënten, werkstellig te maken was geweest, in desen ook vrugteloos
hebben begaan omtrent de Engelschen ten faveure der Franschen, dewijl de laaste
daarmede niet gebetert maar integendeel van veel erger conditie konden werden, en
het ongeval dat haar was overgekomen, soo al niet aan haarselfs, ten minsten ook aan
ons niet te wijten of door ons toedoen niet veroorsaakt, maar integendeel een gewoonlijk
gevolg van eenen openbaren oorlog was.

En wij souden den commandeur Barnet een groote dienst gedaan hebben soo wij
hem dat ook hadden willen toelaten omtrent de geheele equipagie, sterk nog wel driehondert
man, alle Europeesen. Dog dat quam met de regulen der voorsigtigheyt niet
overeen, en daarom hebben wij het hem selfs tot eene conditie sijner admissie gemaakt,
dat hij die soude moeten gadeslaan op één der eylanden.
En wat soude het de Franschen geholpen hebben, soo men het verkopen van die
scheepen hier niet hadde toegestaan; souden de Engelschen, twaalf- of derthienhondert
man sterk op hare vier scheepen, en geen vijand hier te vreesen hebbende, niet met
veel gerustheyt die scheepen na verloop van twee of drie maanden hebben gebragt na
Madraspatnam en daar verkogt aan wien sij wilden, sonder dat er voor de Franschen
eenig verhaal op deselve geweest soude zijn, of ten minsten niet meer als op alle de andere
Engelsche Oostindische scheepen, die ’tsedert die tijd zijn gerepatrieert.

En hoe kunnen de Franschen dat wraken op fundament van saken en gevallen die
in Europa anders behandelt werden? Zij, die nog onlangs wel van sig hebben kunnen
verkrijgen om opentlijk bij brieven te proponeeren dat schoon de wederzijdse souverainen
in Europa in openbaren oorlog mogten geraken, men egter aan dese zijde of
b’oosten de Caab geene vijandelijkheeden soude plegen tegens den anderen, ten blijke
dat zij seer wel sig weten te bedienen van het onderscheyd dat men maken moet tusschen
de eene gewesten en de andere, als het met haar interest overeenkomt.

