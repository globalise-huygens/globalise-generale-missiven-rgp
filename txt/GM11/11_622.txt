77 percento ruym is, die men met een uyt Souratte anders leeg terugkeerend schip op
die weyse verdient met hetselve twee off drie maanden langer te laten dienst doen en
desen omweg te doen nemen, en het is apparent dat het schip Leyden bij behouden varen
wel circa honderduysent guldens aan winst zal maken tussen Souratte en China, bestaande
die ladinge in cattoen, poetjoek, areek, valsche barnsteen, olibanum en diverse
andere articulen, waarop nogal soete voordeele vallen, terwijl uyt China na Souratte almeede
buyten de suyker verscheyde articulen van negotie zijn, gelijk het spiaulter dat
thans om de west van Indiën weder in prijs is, de aluyn, menij, zijde, groffe porcelijne,
so voor die plaats als Mallabaar en Ceylon en diergelijke, en dus willen wij vertrouwen
dat, alschoon de lading van het schip de Verwagting, die, dese togt in den jaare 1744
voor de eerste maal ondernemende, niet door overlading met particuliere goederen,
tenminsten soveel wij weeten, maar wel misschien door quade stuagie van alle de
swaarte voor Ceylon boven op de andere lading om beter aan de hand te zijn, en voorts
door een al te min beraisonneerde opvolging der welbepaalden ordre zijner depêche
vandaar ook door de slegte bemanning en het weglopen van pertijen zijner schepelingen
tot ons leetwesen verongelukt is, U Ed. Hoogagtb. niet seer behaagt kan hebben,
dewijl die ook als in de eerste beginselen deser vaart maar gans gebrekkig was ingerigt,
desen binnenlandsche handel egter de Compagnie goede voordeelen sal toebrengen.

En dewijl men op die wijse wel voor de Compagnie profijt doet, maar aan de andere
kant ook vervalt in gebrek aan den gereeden penning ginter waarom het den Chinesen
bij de aanbestedingen sozeer te doen is, dat die het meeste daarvan fourneeren
kan de goederen ook het beste en het civielste kan kopen, zijnde de Cantonsche cooplieden
bijna niet te persuadeeren om contracten aan te gaan alleen voor goederen sonder
geld.

want nadien het niet apparent is dat iemand die een eygene lading aldaar bekomen
kan voor Europa peper derwaarts zal gaan vervoeren, schoon dat al een enkelde
keer door een Portugees van Macao naar Brasiliën gaande geschied mogten wesen, dewijl
het ook in Europa geen sonderlinge reekeninge soude maken veertig guldens voor
het picol, buyten de tollen van den uytvoer, den vragt en de ongelden te geven en weder

