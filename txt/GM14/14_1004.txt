Onder het artikul van differente zaken hebben wij, als met een zeer goed oogmerk
gedaan, aangemerkt dat de ministers, om de gesamentlijke verarmde inwoonders van de
onder Nagapatnam gehorende dorpen weder aan den landbouw te brengen en tot dat zo
noodzakelijk werk te animeeren, besloten hadden dezelve een verstrekking te doen van
4000 pardauws, ofte ƒ 8000,-, en zomede aan den visiadoor met name Kali Koela Nayker
van 500 gelijke pardauws, ofte ƒ 1000,-, en dat zonder intrest voor den tijd van 3 jaren,
om 's jaarlijks daarvan een derde weder te restitueeren, onder zodanige precautiën, als bij
haren brief van den 19 augustus in 't breede vermeld staan, met ordre nogtans de nodige
attentie te gebruiken dat die gelden op zijn tijd weder inkomen en de Compedaarbij geen
schade lijde.

