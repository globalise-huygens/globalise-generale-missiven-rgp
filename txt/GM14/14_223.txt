wijl hij, na der ministers betuyging, door bewerking van den presenten koning
bij den in anno 1752 overleden vorst, in ballingschap na Malacca en vervolgens na dese
hoofdplaats gesonden is, en gevolgelijk zijne terugkomst aan het Perase hof niet alleen
gansch onaangenaam wesen, maar bovendes een sterk wantrouwen bij den koning
verwekken. En dus van seer pernitieuse gevolgen voor het belang van de maatschappije
zoude kunnen werden, daar hij integendeel, solang deselve vandaar en in leven is, een
middel blijft om dat hof eenigermaten in een gestadige vrees en noodsakelijk bedwang te
houden. Waaromme wij dan ook de ministers gelast hebben daarvoor de nodige sorge te
dragen, en ordre te doen stellen dat die prins, wanneer tegens verwagting mogte komen
op te dagen, in goede versekering werd genomen.

Belangende nu het Perase hoff selve, hebben wij het gedrag der ministers omtrent
dien vorst bij gelegenthijd van den aanbouw van drie kubus, of inlandse forten, op het
eyland Tanjong Poetoes, leggende boven 's Compagnies fortje, g'approbeert, en ons, als
niet anders konnende, ditmaal laaten vergenoegen met 's vorsten parool van gemelde
forten te zullen laaten vervallen en geen swaar kanon of menigte van manschappen op en
in deselve te plaatsen.

