De moor en heydensche regeering concernerende, hebben w' alweder moeten
ontwaren de onbehoorlijke en extravagante pretensie van den duan van den onmondigen
prins Sieta Ramarasoe, met name Wengada Kistnarasoe, teneynde van de Bimilipatnamse
bediendens ter leen te erlangen een a twee lak ropijen, dan wel eene vooruitverstrecking
van pagtpenningen, voor drie jaren, met bedrijging van andersints het fort aldaar met een
groote magt te zullen overrompelen. Dog nadien alle die sterke bewegingen en enorme
pretentie met dien prins vervolgens door de opperhoofden aldaar afgemaakt is met het
afgeeven van twintigduisend ropijen, ofte de vooruitverstrecking van een rond jaar
pagtpenningen, zoo hebben wij ons dit nog te gemackelijker kunnen getroosten, deels omdat
den buitengemeene ophef der opperhoofden ten dien comptoire, en derzelver gemaakte
bewegingen in dat opsigt, ons voor vrij nadeeliger gevolgen moesten doen dugten, en ten
anderen dewijl men reden heeft te mogen vaststellen dat die penningen indertijd
behoorlijk zullen kunnen verevend worden. Tot welk een en ander wij de ministers dan ook het
nodige hebben aangeschreven.

