Wij confirmeerden ons met de intentie der ministers om, na de verzeekerde
ingekomene berigten van Radja Mahomets doodt, een voordeeligen coup te doen, sonder te
wagten na zeeker beloofd secours van Rombouw. En veronderstelden, dat de twist onder
de Siacse grooten tot voordeel soude geamplecteert sijn.

En vervolgens wierd ons ter bijsonderen vergenoeging bij brieve van den 6emaart
en 4eseptember volleedig aangeschreven dat de commissianten, den capiteyn Visboom en
onderkoopman Verbruggen, voorsien met een instructie gedateerd 21 januarij 1761, met 4
brigantijns en een pantjalling, buiten de zeevarende met 89 Europeese en 91 inlandse
militairen bemand en van al het nodige voorsien, ter extructie van een sterkte in gezelschap
van Radja Alam, sterk 20 vaartuigen, na de rivier Siac waren afgezakt en den 25ejanuarij
daaraan gearriveert. Hebbende de vijanden haar alle bovenwaarts te Mapoura verzamelt,
alwaar de onsen hun langs die passagie geheel ingeslooten hielden en voorgaven
geresolveert te zijn onse magt te attacqueeren. En ingevalle van de nederlaag krijgende, het
geschut overboord te willen werpen en met de vlugt over land haar na een bijgeleegene
negorij genaamt Campar te zullen begeeven, werwaarts volgens de toenmaalige gerugten zij
haare wijven en kinderen reeds hadde getransporteerd. Waaromtrent, op advis der
ministers bij brief van den 10efebruarij, 19 vaartuigen onder 't gezag van Sait Osman, versterkt
met eenige onser Bougineese militairen met haaren capitain, derwaarts sijn afgezonden
om die negorij te vermeesteren en wijders door Campar na Mapoura opwaarts te trecken.
Wanneer na het vooruitsigt der ministers de vijanden, van alle kanten ingeslooten, door
gebrek van leevensmiddelen wel souden genoodsaakt werden haar op discretie over te
geeven. Sijnde middelerwijle het fort te Poulo Gontong weder g'occupeert in sijn geheel,
extra sterk opgeworpen, van de nodige ammonitie en bezetting voorsien. En dus in een
weerbaaren staat gebragt en rondom met een gragt voorzien, waarin altoos water kan
werden gehouden.

