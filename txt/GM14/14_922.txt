Want verre dat de straffe die eenige negorijen ondergaan hebben, de anderen
zouden afgeschrikt, of wel dat het vernielen van 16 vaartuigen de specerijsluikers van dien
handel avers gemaakt zouden hebben, zijn er al spoedig na het terugkeeren van de op de
kruistogt gÃ«employeerde vaartuigen weder verscheide Cerammers en andere zwervers
tevoorschijn gekomen en op veele plaatzen, zelfs op die welke haar kort bevorens
onderworpen hadden, gezien.

En schoon ze voor Ameth het hoofd gestooten hadden, hebben ze Amblauw
geheel verwoest en vandaar 524 menschen geroofd, mitsgaders in de negorij Aboeboe de
kerk, school en post, nevens de corre corre en orembaay verbrand, zonder dat hun eenig
nadeel van belang heeft kunnen worden toegebragt door de vlugheid hunner vaartuigen,
waarmede zij even als de Cerammers, wanneer de kruissers hen onder het geschut krijgen,
tegens de wind oproeyen en het dus ontlopen.

