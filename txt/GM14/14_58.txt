Egter voegen zij daarbij zedert van de hongerige overloopers narigte hebben
ontfangen dat de welgezinde negorijen den vijand veel afbreuk gedaan, en dat de negorijen
Renkouw en Batuissi zig reets van Bulba gesepareert en weder op haar land begeeven
hadden, van zins zijnde voor haar aandeel vergiffenisse te komen smeeken. En dat de
Bulbaneesen daartoe ook geneegen waren, dog door den rijksbestierder van Bulba
Folliok en den tommegong Datok Thijs nog tegengehouden wierden. Hoewel de bediendens
nogthans vermeenen dat dese oproerders nooit volkomen zullen te beteugelen zijn, nog
uitscheyden onlusten te verwekken, zolang als de klip haar voor de straffe beveyligt. En
welke zij niet geheel zullen verlaten voor en aleer met force daartoe genoodsaakt
worden.

Want dezen had weten te bewerken dat de negorij Eremera, 's Compagnies
bondgenoot, door die van Dilly vijandelijk aangegrepen was. En zig van tevooren eenen hang in
die negorij gemaakt hebbende, was daardoor veroorzaakt dat dezelve, onderling verdeelt
wezende, zonder een kragtdadig secours zou verlooren zijn gegaan. Daarenboven had
dien pater bij 3 brieven niet alleen de Nederlanders op een impertinente wijze
afgeschildert, maar teffens de Maubareese regenten van hunne engagementen met de Compagnie
aangegaan arglistelijk zoeken af te trecken, mitsgaders nog andere negorijen meer met
vuur en zwaart bedreygt, bijaldien de Compagnie niet wilden verlaten. 'Twelk zekerlijk
zoude g'effectueert zijn, had 't voorval op Liphao hem niet in zijne voorneemens gestuit
enz.

