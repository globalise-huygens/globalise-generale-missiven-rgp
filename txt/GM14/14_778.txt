Wij hebben deze contestatien, wanneer men zig daarop zoude kunnen verlaten,
aangemerkt voor blijken van welgezintheid en gelast hem in dien goeden luym en bij alle
gelegentheeden het intrest van de Compagnie in 't oog te houden, wanneer een huwelijk
mogte werden gecontracteert tusschen de dogter van dezen koning, genaamt Radja Né, en
zekeren landvlugtigen Radja Ismaël, die geduurende zijne aufugie van Siac op Trangano
heeft schuylplaats gevonden en volgens secreete brief van 13 october werkelijk met
dezelve het huwelijk zouden hebben voltrocken.

