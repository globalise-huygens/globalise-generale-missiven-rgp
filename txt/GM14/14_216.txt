Maar den resident hadde Zijn Hooghijd daarop g'antwoord dat die saak so
uytvallende niemand te wijten was dan sig selfs, also zulx nu al drie jaren herwaards telkens Zijn
Hoogheid gewaarschouwt was, van niet meer thin te senden als peper, en verders, op het
seggen van den koning waar dat dan meerdere thin, als de 20. 000 picols die de
Compagnie begeerde te hebben, gebragt soude werden, so hadden den resident gerepliceert Zijn
Hoogheid die vrage aan dese regeering selfs soude konnen doen, en dat daarop dan wel
toepasselijk antwoord soude krijgen.

Voorts hebben de residenten ons gecommuniceert dat de Manincabose prins en
zijnen staadsdienaar Soedien sig ophielden, volgens accurate raporten met zeeroverijen, bij
en omtrent het eyland Lingealwaar een partij gespuys bijeen vergaderd hadde die de zee
seer onveylig maakten, en dat een groote particuliere chialoup van Tagal na Malacca
vertrekkende, door haar reeds genomen was en de manschappen tot slaven gemaakt waren.

Djambi

