Nopens de schulden der kooplieden zijn wij wel genoodsaakt geweest de ministers
te qualificeeren tot de afschrijving van de schulden van Raadjent Serkaar tot ƒ 7. 141, 8,-,
Radinaat Serkaar tot ƒ 13. 949, 4, 8 en Gopinaat Raay tot ƒ 36. 721, 4, 8, vermits wij
ontwaarden dat den heer Taillefert bij onderzoek bevonden heeft, dat tot inpalming van die
agterstallen alle devoir vrugteloos aangewend is en die leveranciers door de troubelen
geheel geruïneert geraakt zijn. Terwijl wij op der ministers remonstrantie van absolut geen
vooruitverstrekking tot eygen pericul te konnen doen, en, ingevalle haar sulx mogte
gevergd werden, zij genoodzaakt soude wesen van alle contracten van aanbesteding af te
zien, om sig niet somwijle, gelijk zij zeggen, in korten tot den bedelzak gebragt te zien,
haar eenlijk hebben voorgehouden dat het thans meer dan ooyt noodsaakelijk schijnt om
de voorsigtigheyd in desen te observeeren, dog ook niemand der dienaren gevergt wierd
zig te risiqueeren sonder dat zij zig voor schade gedekt en versekert sagen.

Inmiddens hebben wij ons genoegen betuigd over de verevening der schuld van
den voormaligen Deccasen leverancier Mirza Resa, in hoope dat het agterstal van den
goenij leverancier Herry Kisschen Sjern, als onder ultimo julij 1760 maar groot geweest
zijnde ƒ 10. 600,-,- ruym, reets mede ingekomen wesen of eerlange inkomen zal. En voorts
g'approbeert der ministers besluit om de leveranciers wegens de verstrecking van ieder
jaar een rekening bij de boeken te geven, in stede van haar van het eene jaar in het andere
te laten voortdragen, zoals tot nog toe geschied was, dewijl daardoor meerder ligt
omtrend derselver agterstallen zal kunnen gevonden worden. Gelijk mede dat ze, na resumtie
van de afrekening met de erfgenaam van den overleden hoofdgomasto Totaram, desselfs
reekening bij de boeken hebben doen crediteeren voor sodanige posten, als hem nog
competeerden en niet ten goeden waaren gebragt, vermeld staande bij haare resolutie van
den laatsten december des voorleden jaars. Mitsgaders denselven daarentegen debiteeren
voor ƒ 5. 983, 14, 8 wegens te hoog gestelde prijsen van diverse versonden lijwaten, bij een
aparte memorie gespecificeert, en het saldo van ƒ 10. 999, 9,- door zijne erfgenamen in 's
Compagnies cassa laten tellen.

En dewijl ons wijders ten opsigte van de schuld van den overleden tweeden
makelaar Damoeder Serkaar, wegens de aan Coja Wazit betaalde ƒ 15. 647, 14, 8 is komen te
blijken dat de ministers van desselfs te Calcatta aanweesende zoon en erfgenaam
Ramanend Daas hebben g'accepteerd een speciale procuratie, door hem aldaar op den heer
Taillefert en verdere leden van den raad gepasseerd, om van zijn vaders volmagten, den
oud directeur Bisdom en gewesen fiscaal Schevikhaven, te vorderen de gelden die door
hun ontfangen zoude zijn op een onderhands obligatie, ten zijnen behoeve verleend door
den gerepatrieerden oud directeur Kersseboom, groot buiten de interessen Arcatse
ropia's 133. 342, 534of ƒ 200. 013, 10, 1212En na aftrek van ƒ 75. 444, 15, 12, die daarop voldaan
zijn, ƒ 124. 568, 1512ter voldoening van zijn vaders debet, so aan de Compagnie, als den heer
Taillefert op een obligatie groot buiten de verlopene intressen ƒ 36. 000,- en het overige
aan hem te restitueeren. Zoo hebben wij uyt aanmerking dat dien stap reets gedaan is, den
heer Taillefert gequalificeert deze zaak aan U Wel Edele Hoogachtbaare voor te dragen,
dog haar teffens te kennen gegeven dat wij ons egter dientwegen niet konde voldaan
houden voor en aleer de voorsz. obligatie door gemelde Kersseboom betaald zoude wesen.

