En hierin hoopen wij dat de ministers geslaagd zullen wezen nu met betrekking tot
de vreemde Europeezen het gewezen Engels opperhoofd aldaar, den alzints onredelijken
Mr. Hodges, plaats heeft moeten maken voor den in een goed gerugt zijnden Mr. Price.
Van het alzints buitenspoorig gedrag der eersten spreeken inzonderheid des directeurs
aparte van den 15 december 1765 en 18 april dezes jaars, mitsgaders daarop gerigte secrete
rescribtiën van 14 en 28 augustus, waaraan wij ons om den aard der zaaken ten principalen
moetende gedragen, eenlijk zeggen dat wij hoopen de ondermijningen in 's Compagnies
wettigste privelegiën geene ongewoone nadelige middelen van spendatiën, als anderzints,
om die, was 't mogelijk, van haar kragt te berooven, meer zullen naar zig slepen. Gelijk wij
daarvan ten eenemaal advers zijn en de nadrukkelijkste ordres er tegen gegeven hebben,
maar dat d' E. Maatschappij volgens haare bondige voorregten ginter voor 't vervolg zal
mogen lossen en laden, waar het haar behaagd, en dus de zeer geschikte plaats op de werf
steeds zal mogen voldoen aan de deswegens billijke en voordelige oogmerken.

