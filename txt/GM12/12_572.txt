
Den inzaam van lijwaten ter Madureese kust is gantsch niet naar wensch uytgevallen,
doordien op den voorjarigen eysch alweder gemanqueert hebben voor Nederland 824|
balen en voor India 481 balen, en van den in de maand januarij nog lopenden inzaam
hadden de ministers nog niet eens zoveel verwagt, om reden de Tutucorijnse bediendens
al vroeg of in de maand julij met verscheyde zwarigheden van oorlog, schaarsheyd van
fanums, duurte van ’t cattoen etc. voor den dag waren gekomen, egter hadde den uytslag
doen zien, dat er dit jaar 85 balen pro patria meer ingezamelt waren dan anno passato.

dat een oorlog die omstreeks de stad Madure en dus zeer verre landwaarts in
gevoerd werd, aan den handel in de benedenlanden schadelijk kan wezen, als zijnde
bekent dat de dorpen alwaar de weefgetouwen werden gevonden geen last daardoor konnen
lijden, zomede hoe zij over scharsheyd van fanums kunnen klagen, daar ze genoegzaam
voorzien geweest zijn van koopmanschappen en pagoden, waarvan de eerste gewillig
verkogt en de laatste steeds voor marktsprijs uytgegeven of voor fanums verwisselt
werden kunnen, mitsgaders dat de duurte van het catoen ordinair oorspronkelijk is uyt
een slegt gewas, ten principale voortkomende door een extraordinair droogte, waarover
egter niet geklaagt werd.
Voorts heeft men om de Tutucorijnse bediendens alle excepties te benemen, de ministers
gerecommandeert wel zorge te dragen dat de cas aldaar bij continuatie van de benodigde
penningen voorzien is, te meer vermits de hoop om de fanummunterije op dat
comptoir van het gewenschte succes te doen werden en de gemunte fanums allerwegen
in het Madureese rijk te doen rouleeren, niet alleen bijna geheel verdweenen is, maar ook
niet verwagt kan werden zolange dat land niet voorzien is van een wettig hoofd met wien
men fondamenteel daarover kan tracteeren, schoon de Tutucorijnse bedientens daaromtrent
nog althoos het beste vertrouwd en ons daardoor zoverre gebragt hebben om Uw
Ed. Hoogagtb. in den voorleden jare insgelijk met een goede verwagting te flatteeren,
niettegenstaande men nu klaarlijk bespeurd dat alles op niets uytloopt. En om welke redenen
wij dan, zowel als omdat ons buytendes de geheele handel en rekenwijze ter Madureese
custe zeer mislijk en in veelen opsigte suspect voorgekomen is eyndelijk ter rade
geworden zijn, mitsgaders in de over dat gouvernement gehoudene besoigne op den
2e sept. laatsleden geresolveert hebben de ministers ter voldoening aan ons circulaire
schrijven van den 19e julij 1743 te gelasten:
Eerstelijk om onder den laatsten van die maand dat onze ordre op Tutucorijn ontfangen
werd, bij de boeken aldaar een reekening te laten formeren onder den titul van groote
cassa onder verantwoording van het opperhoofd en den administrateur, mitsgaders bij die
der subalterne residentiën ter Madureese custe een reekening onder de generale benaming
van cassa.
Ten anderen op die reekening over te laten schrijven al hetgeene de reekening van
rijxdaalders van 48 stuyvers of 10 fanums op dien datum tevooren staat, onder vertoning
bij het grootboek in de eerste colom de quantiteyt der pagoden en in de tweede het kostende
dezelve in guldens, stuyvers en penningen de pagood gerekent tegens ƒ4, 10, als
voortaan door ons tot dat bedragen geconsidereert zullende werden voor den standpenning,
waarvoor alle in- en verkoop, zonder tusschenkomst van eenige andere spetiën, zal
moeten werden gedaan.

