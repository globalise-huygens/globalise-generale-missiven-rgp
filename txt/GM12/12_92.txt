versoekende derhalven eerbiedig per de jaarlijkse na Ceylon uytlopende scheepen, 20. 000
ducaten voor Ceylon en gelijk getal voor Mallabaar te willen laten voldoen. Dit gouvernement
heeft ook drie scheepsladingen met rijst gekreegen en is mits ruymen voorraad
nog een vierde na Nagapatnam gezonden om, daar onbenodigt zijnde, mede na Ceylon
te stevenen.
Malabar
Ter custe Mallabaar blijft het nog sonder vredebreuk schoon den sammorijn ons met
zijne geweldplegingen schijnt te tergen om daartoe te komen, egter zal ’t secours van
manschap maar sober konnen vallen, en is het schip Padmos, anno passato na Cochim
gedepecheerd en waarop den predikant Grise was, niet teregtgekomen.
Mokka

Basra

Gamron
Gamron is door den resident Schoonderwoert wat schielijk verlaten om de Persise
rijksonlusten, en daarom probeert men het met een scheepje na Masquette.
Java
Java’s twede rijksbestierder gestorven zijnde, heeft men daartoe gedespicieert den Pranaragas
regent, mits aannemende zijn bestier beoosten Soeracarta van rebellen gesuyverd
te houden als de Compagnie daartoe vooreerst nog eenige bijstand verleend, gelijk den
eersten rijksbestierder, in gezandschap alhier geweest zijnde, besworen heeft omtrent de
west te zullen doen, en waartoe de hope te gegronder is door de dood van den gevaarlijksten
rebel Maas Saïd, alias Mancoenagara.
Bantam
Bantam heeft wat lugt gekregen door ’t opslaan der rebellen van voor die plaats, nadat
een deel derselve onder Kee Tappa in de Jaccatrase landen gevallen veele verwoestingen
aangeregt en vier suykermolens afgebrand, door alle weerbare manschap tegengegaan, t’
een- en andermaal geslagen, daaruyt gedreven waren. Sedert zijn z’ boven Bantam nog
eens gevoelig gehavend en daarop te samen na de berg Monara geweken, alwaar onse
manschap haar tot nog tevergeefs uytlokt, konnende de berg qualijk beklommen werden
zo er eenige defensie van boven geschied, zulx de daar leggende 400 rebellen het nogal
wat konnen uythouden, dat te quader sal komen nadien de ophanden zijnde regentijd derselver
vervolging beswaarlijk maken sal en ons hoopje volk weder seer doen smelten, en
van de rust dependeert ook geheel den afbreng van peper, so uyt ’t Bantamse als Lamponse,
blijvende ’t dus alsnog bij beloften. Intussen sijn al de notenboomen ten getalle
van 88 vrugtdragende en diverse kleene door ’s prinsen en Compagnies volk uytgeroeyt
en sal men daarop jaarlijks doen letten.

