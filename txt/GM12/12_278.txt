XVI. JACOB MOSSEL, AREND VAN BROYEL, JACOB VAN DER WAEYEN, PETRUS ALBERTUS VAN DER PARRA, JURGEN VAN DER SPAR, JULIUSVALENTIJN STEIJN VAN GOLLENESSE, PIETER VAN DE VELDE, DITHARDVAN RHEEDE, ADRIAAN DE NIJS en HUIJBERT WILLEM VAN BAZEL, BATAVIA13 augustus 1753.

Daarenteegen zullen de noten in een goede quantiteyt vette en middelbare tot 500. 000
lb. overgaan. Banjer heeft weynig peper uytgeleverd, dog Palembang een redelijke quantiteyt,
nevens een goede partij tin. Na Siam heeft men bezending gedaan om rijst voor
Ceylon, zo ook na Macasser uyt precautie of Java’s inzaam mogte tegenvallen, dog na
het zig laat aansien zal zulx overbodig weesen. Te Japan is de negotie tamelijk geslaagt
meest op den ouden voet, dog continueren onse ordres die w’ het vorig jaar derwaarts
lieten afgaan. Na Cochin China heeft men ’t schip Toorenvliet met een gesorteerd cargasoen
gezonden, teneynde met goud, suyker etc. vandaar na Ceylon en Soeratta te steevenen.
Bengale heeft met ’t direct uyt Nederland gezondene bereets omtrent 50 ton aan
contanten en zilver ontfangen, met ordre daaruyt 12 ton tot aflegging van genegotieerde
gelden te employeren, ten welken eynde na ons project nog een ton of drie derwaart sal
afgestoken werden. Maar Chormandel heeft men na rato zo wel niet konnen voorzien bij
gebrek van goud, woelende de Fransen en Engelsen aldaar nog teegen den anderen met
differente uytkomsten. Mallabaar leeverd tamelijke quantiteit peeper en te Souratta is den
handel florisant, maar te Bassora heeft den gouverneur ƒ 162. 500,- van Compagnies
bediendens afgedwongen, ter welker restitutie de nodige middelen genomen zijn waarvan
U Edele Hoogagtb. over den landweg spoedig tijding sullen konnen bekomen.
Den rover Frans Fransz. - is in zijn opgeworpe bentink op Cabina door de onse
aangetast en gesneuveld, en heeft koning van Boeton sig verbonden het geroofde door
denzelven bij payen te zullen vergoeden.
D’ Javase rebellen zijn oneenig onder den anderen geworden, sodat Mancoeboemie en
Mancoenagara offensief teegen den anderen geageert hebben en den laasten door ’t zenden
van piek, krits en vendel zig aan de Compagnie gesubmitteerd heeft en op welkers
versoek om assistentie teegen sijn schoonvader, ten eersten den gouverneur van Hohendorff
den 22e junij met een matig leeger opgetrocken is, teneynde meteenen een abouchement
tusschen beyde te faciliteeren en aldus tot een formeel accoord te komen, om daarna
met vereende magt en de Madureesen welke den gouverneur van Grissee heeft doen
oprucken, Mancoboemie op te soeken en aan te tasten, waartoe d’ inlandse troupen
bequamer zullen zijn als de Europese, hetwelk mits de verswacking van Mancoeboemie
dewijl veele zijn partij verlaten, ons met reeden de hoope doet scheppen van een goed
succes en eyndelijke rust van Java.
Te Bantam staat verandering in de regering te komen, alzo w’ op de iterative instantiën
van den vorst genoodzaakt geweest zijn te bewilligen in desselfs afstand van den
troon en weder tot sultan te benoemen den kroonprins Gustij, welkers kroning eerstdaags
staat te geschieden.

