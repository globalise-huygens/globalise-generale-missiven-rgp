betuyginge van ’s vorsten waare genegentheyd en vriendschap waarvan Zijn Majesteyt
ook al bereets preuve had gegeven aan den bevorens teruggekomen ordinairen gesand den
capitain-militair Jacob Castelijn, door het vergunnen van het schillen der canneel in en
de passagie der elifanten na Jaffanapatnam door desselfs landen, zonder verdere aanzoek
van belang tot het accepteeren van een goed getal elifanten, om nevens Compagnies
handelbeesten aan de man geholpen en dien vorst daarvan twee derde of de helfte der
voordeelen toegedeelt te werden, terwijl den dessave der Drie en Vier Corles door een
zijner vertrouwelingen van den opgerijsden eersten tolk Leander de Saram, die daartoe
bij de ministers secretelijk gelast was, aangekundigt is dat de Compagnie nooit in dat
voorstel zoude condescenderen en dewelke sulks eenelijk heeft beantwoord met te zeggen
het wel waar was dat het hof met de Compagnie nooit diergelijken handel gedreven
had, maar dat dan egter aan den koning gepermitteerd dient te worden, de elifanten zelfs
door zijn eyge volk naar de marktplaats te mogen laten brengen, of zo dat niet geschieden
konde, dan voor een redelijken prijs van hem over te nemen eenige andere goederen
daar vallende en bijaldien men daartoe almede niet wilde treden, dan ten minste het hof
iemand anders aan de hand te geven met wien de koning zoude kunnen negotiëren, dus
uytlopende op gewoone voorstellen, die de ministers vooralsnog van geen belang en
daarom ook onnodig geoordeelt hebben, eenige andere passagie, vooral niet ter zee, voor
’s Compagnies elifanten uyt te denken om zodanige redenen verder als ampel beschreven
staan bij haaren aparten brief van den 9e april jongstleden.

ons voor het grootste gedeelte ontheft te zien van de bedugting die wij voor
bedekte inconveniënten bij de passagie dier animalen langs den gewoonen Putulangsen
weg gehad en Uw Ed. Hoogagtb. in den voorleeden jaare vertoond hebben, gefundeerd
op onze experiëntie omtrend den aard der Singaleese hofsgroten, die een zaak eens getendeert,
steeds zullen tragten levendig te houden en met veel snorkerijen te drijven, schoon
de ondervinding haar al had behooren te leeren, dat haare meeste ondernemingen in zaken
van die natuur op niets uytlopen, gelijk onder anderen het nu laatst ons door de ministers
bedeeld bedrijf van den Putulangse dessave, die zig met elf thonijs of inlandse vaartuygen
na Navacarre begeven hebbende, het plaisier gehad heeft de parelbanken voor Chilau
te laten beduyken, dog met zulk nadeelig succes, schoon voor de tweede maal hervat, dat
de ministers haar daarover, zomin als over het gespargeerde gerugt van een aanstaande
visserije bij die van den koning te houden, bekommeren, te meer omdat dit gedoente zelfs
bij Zijn Majesteyt niet wel scheen opgenomen te zijn, maar dien vorst integendeel terzelver
tijd na ’t cesseeren der kinderziekte in ’s Compagnies gebied de gravetten of
limietscheydingen ongevraagt heeft doen openen, tot groot gerief van de bewoonders der
benedelanden, zodat den gouverneur Looten de zaken nu maar daarheen zal dienen te
dirigeren om dat hof in die welmenentheyd te behouden.

een haarer schepen geëmployeert te zien tot het weder overvoeren naar Siam van
de Boedoese priesters die den koning geresolveerd had te laten vertrekken, als daartoe
van wegens dit hof verzoek gedaan zijnde door den dessave van de Drie en Vier Corles,
volgens de Ceylonse brief van den 25e augustus dezes jaars, eerst na ’t afgaan van onze
laatste ad vijsen na derwaarts ontfangen.
Ondertusschen hebben wij niet alleen gepasseerd het met den capitain Castelijn afgezondene
ordinair geschenk tot ƒ 10. 781,-, waaronder geteld is het uurwerk met de spiegels,
koetsglazen etc. van Uw Edele Hoogagtb. voor dat hof ontfangen, maar ook het

