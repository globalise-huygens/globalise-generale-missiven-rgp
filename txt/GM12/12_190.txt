Wijders dienen in voldoeninge der gedane vrage wegens den uytslag der Celebese lijwaten,
dat den verkoop op Batavia sowel nadeelig uytgekomen is als in Nederland, en
waarom deselve onder de naam tjeles en boeke boeke reets bij U Edele Grootagtb. eysch
g’excuseert zijn en voor Batavia mede niet meer ontboden werden.
U Edele Hoogagtb. ordre omtrent Timor sal ons ten rigtsnoer strecken sover uytvoerlijk
zal geoordeelt werden en van dienst zal konnen zijn.

dan dat d’ Amarassers een verraad tegen d’ onse gesmeed hadden, dat ontdekt
was en gestraft zoude werden.
De wilde caneel valt niet alleen in de nabijgelegen eylanden van Timor, maar meest
door geheel India. Ceylon is er in het zuydwester deel vol van, maar werd daar niet
geschild om de fijne niet te benadeelen, die men door d’ onbandigheyt der schillers selfs
niet na den eysch bekomen kan, schoon er nog boomen in overvloed te vinden zijn,
wesende een generale remarque, dat sowel de wilde als fijne caneel, schoon in de bergagtige
landen mede groeyt, egter op vlacke en lage landen het best gevonden werden,
gevende de sandige plaatsen en onder andere een plek met wit zand omtrent Colombo
d’ allereelste. Mallabaar het naast daaraan grensende heeft insgelijx caneel, die egter
onder de wilde te reekenen is, schoon tusschen Cochim en Porca en in ’t Calicoilangse
een seer goede soort valt, die omtrent tegen vier a ses stuyvers het pond betaald werd en
een matigen handel geeft na Europa, Soeratta, Persiën, Mocha, Bassora, Bengale en Chormandel,
wesende door de Nederlandse Compagnie g’ abandonneert omdat men meende
de opregte of fijne afbreuk te doen en in desselfs faveur ook bedongen de uytroeyinge
der wilde te Calicoilang, dog met so wijnig succes, als alle sodanige onmogelijke verbintenissen
volgen. Wijders valt er een soort van caneel in Tonquin en Cambodia, die de
volkeren van Cochim China insamelen en soo g’estimeerd is te Canton en in Japan dat
de rijkste soort wel op 25 guldens het pond komt te staan, is onsienelijk met de ruyge
bast eraan, dog so olijrijk dat men er deselve uytdrucken kan, en is in geen quantiteit te
bekomen. Ook geeft Sumatra wilde caneel en wel het beste omtrent ’t Corintijs gebergte
vanwaar d’ Engelse te Bancoeloe deselve bekomen en hare scheepscapitains die na Engeland
overvoeren, de beste soort of de uytgesogte betalen se tot 10 stuyvers het pond, en
is des begeerende even gemackelijk te Poelo Chinco voor de Nederlandse Compagnie te
bekomen en somede te Padang uyt het Cotta Baroese. Bomeo geeft ook wilde caneel, de
beste, die bij den inlander vermaard is tot medicijne, komt van Cottaringen, waarvan de
prijs ten hoogsten op 6 stuyvers het pond loopt, wesende aan reepen van twee voeten dik,
een duym breed en de bast wel een stroobreed dickte, so ook de Palembangse. Java heeft
doorgaans die reukbast, dog wel het beste in den oosthoek te Soerabaya en Grissee afgescheept
werdende en loopt van drie tot ses stuyvers het pond. Wijders is die van ’t eyland
Floris of Ende gewild bij d’ omleggende so Macassaren als andere Indianen, komende
ten hoogsten op vier stuyvers het lb., geschild van matige loten op de wijse als de Ceylonse
en hebben de Macassaren hier een volkplanting, sodat de vaart derselve daarop niet
wel mogelijk zoude te beletten wesen, gelijk wel, schoon beswaarlijk, te Sumbawa, welk
eyland bijna als een leen van de Compagnie kan g’agt werden, gevende gelijke soort van
goede welgeschilde caneel, en so z’ daar selfs groeyt, die wel vandaar overgebragt werd,
zoude dese niet van de minste wesen en dese plaats best aan het oogmerk konnen voldoen.
Dog opdat U Edele Hoogagtb. hiervan te beter zoude konnen oordeelen, hebben
wij van ider plaats 100 lb. gevordert, om apart beschreeven na Nederland versonden te
werden, terwijl w’ mede zullen proefneemen welke het gewildste en meest winstgevenste
om de west van India is.

