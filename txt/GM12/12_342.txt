der goedgekeurt heeft de verleende ordre aan de bediendens op de noorder comptoiren
om aan de respective regenten na gewoonte de ordinaire sigtoffers af te langen en alomme
op de hoede te sijn teegens deese en geene gevallen, die mits het overleyden van den
mogol en de successie van sijn oom in desselfs plaatse, zoude kunnen ontstaen.
Den Fransen commandant De Maracin gelust hebbende in weerwil van alle protestatie,
ook voorgaande minnelijke vertoogen, geweldadig de woning van den fiscaal tot
Mazulipatnam open te breeken en in beset te neemen onder pretext dat dat gebouw niet
onder ’s Compagnies logie maar aan particuliere behoorde, mitsgaders de daarin gevondene
goederen te laten inventariseeren en vervolgens na de logie te senden, zonder dat
van Pondicherij dierweegens eenige satisfactie was erlangd, heeft men de novo gelast
jaarlijx U Wel Edele Hoogagtbare niet alleen kennisse van haar gedrag te geeven, maar
ook van de schaade die zij de Nederlandse maatschappije komen toe te brengen, nadien
wij dog alhier te lande on vermogens zijn daaromtrend iets anders te werk te stellen dan
totalsnog door middel van protestatie en vertoogen, die genoegsaam geen de minste uytwerking
hebben, is geschiet. Egter soude men nog als een blijk van eenige redelijkheid
in den Franschen gouverneur resideerende kunnen aanhalen, dat denselven den officier
die de bark Vianen behaagd heeft te visiteeren buyten qualificatie, op de gedane doleantie
in arrest genomen heeft, zonder dat men weet wat correctie dien zeeman daarvoor
heeft ondergaan.
Den heer raad extraordinair en gouverneur en directeur d’ heer Horeman versoek
gedaan hebbende om desselfs ontslag uyt dat gouvernement, heeft men daarinne bewilligt,
en het Paliacats opperhoofd en Cormandels secunde, den opperkoopman Steven Vermond,
als een seer bequaam, ervaren en vigilant minister, tot Zijn Edels vervanger genomineerd,
mitsgaders den hoofdadministrateur Dubon tot secunde van het gouvernement,
item tot Paliacats opperhoofd den coopman Teekman. Voorts in plaatse van den overleedene
secretaris van politie Cort, den boekhouder Loman daartoe aangesteld en den equipagemeester
Warnar bevordert tot lieutenant-ter-zee op dien dienst, mitsgaders als hoofd
van de militie derwaart overgesonden, in plaatse van den na Bengale verplaetsten capitain
Paldamus, den majoor Fauré, en der ministers aanstelling van een provisioneel lieutenant
en een vendrig boven het bepaald getal g’improbeert, met bevordering nogtans van
den sergeant Gabriël Hokens tot vendrig, alzo in anno passato reets heeft moeten terugtreeden
en ordre om geene aanstelling of voordraging van lieutenants en vendrigs te doen
dan wanneer het getal der eerste op twee, en die der anderen op vier sal weesen gereduceert.

Met ’t schip ’t Huys ten Duyne dat Woitkensdorp op den 17e junij is gevolgt, heeft
men over Porto Novo, Nagapatnam nog ƒ 52. 883, 8,- aan goud toegedeelt, en dien bodem
voor Sadraspatnam en Paliacatta eenige goederen om en passant te bestellen meedegegeeven
en deselve principaal afgevaardigt ter overbreng van ƒ401. 600,- aan silver na
Bengale, buyten hetwelke ter Paliacatse rheede uyt het schip Stralen ƒ 501. 877,- aan dat
mineraal daarinne afgescheept en het een en ander weder ter rheede Bellasoor in de chaloup
Bellasoor op den 27e september jongstleeden overgescheept zijnde, is dien bodem
’s daags daaraan door eene sware storm van zijne ankers geslagen en op den 25e november
alhier aangekomen, zonder dat men nog melden kan of gemelt schoon capitaal behouden
is, tot welk egter goede hoope is, mits de voordeelige wind waarmeede ged. chaloup
zijne reyze heeft vervordert.

